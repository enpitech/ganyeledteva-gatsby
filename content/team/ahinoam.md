---
title: אחינועם
firstname: אחינועם
lastname: חנניה
img: /assets/pics/uploads/אחינועם-1.jpg
index: 2
---
**מנהלת הגן, בת 35**

**בעלת תואר ראשון בחינוך ויזמות חברתית מטעם סמינר הקיבוצים, בעלת תעודת מחנכת מטעם המכון לחינוך דמוקרטי לגיל הרך, בוגרת לימודי פסיכולוגיה חיובית של מרכז מיטיב, יזמית ואקטיביסטית חינוכית. כיום סטודנטית לתואר שני ללימודי מהפכה בחינוך** 

**\---------------------------------------------------------------------------------**

כשאני חושבת על חינוך, מטרת העל בעיניי היא כיצד ילדימות הופכים למבוגרים מאושרים, עצמאיים ובעלי חוסן ומודעות רגשיים. לכן כמנהלת גן חשוב לי ליצור לילדימות מרחב בטוח, מוגן, מכיל ואוהב ללא תנאים וללא שיפוט, זה, בעיני, היסוד לבטחונו השורשי והעמוק ביותר של כל אדם. 

בעיניי, החיים שלנו הם רצף בחירות, לעתים גדולות, ורובן קטנות כמו מה לאכול לצהריים היום. היכולת שלנו כבני אדם לקבל החלטות איכותיות מתחילה כבר בגיל הרך - אנחנו נולדים בעלי מודעות, סקרנות וחיבור רגשי פנימי, ותפקיד המבוגר בתהליך החינוכי הוא לייצר את המרחב והתנאים הדרושים לעידוד הצמיחה וההתפתחות האישית של כל ילד.

כמובן שהדרך הטובה ביותר לכך היא עידוד המחנכות והמחנכים עצמם לתהליך של צמיחה והתפתחות פנימית: אימון הילדימות בשיח רגשי יתבצע רק על ידי מבוגרותים המחוברים לרגשותיהן, לימוד מתוך סקרנות יכול להתבצע רק בעזרת מחנכת המסוגלת להיסחף ללמידה ספונטנית. אני מאמינה כי המחנכים נדרשים להיות אנשים מאוד גמישים ולהצליח לראות בכל ילד וילדה את הייחודיות שלו/ה מבלי להביע שיפוט ערכי.

במקום להתבסס על גישות חינוך מסורתיות המבוססות על משחקי כוחות שמשרתים את המבוגרים, חיפשתי גישה חינוכית ושפה חינוכית שתשים את הילדימות במרכז. בעקבות חקר של מגוון תחומי דעת, אספתי כלים והבנות ושזרתי אותם לגישה חינוכית ברורה וקלה ליישום, וכך נולדו ערכי העבודה בגן שלנו.