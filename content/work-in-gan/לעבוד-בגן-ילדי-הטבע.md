---
title: "הצטרפו לצוות המנצח שלנו "
subtitle: "צוות המחנכות והמחנכים שלנו מורכב מחבורת א.נשים מדהימים ומיוחדים
  שנושמים חינוך ורוצים לגדול ולהתפתח אישית ומקצועית. חשוב לנו מאוד שהמחנכות בגן
  שלנו יהיו מרוצות וידעו שיש מי שדואגים להן תמיד, לכן אנחנו משקיעים משאבים רבים
  כדי לתת לכן את היחס והתנאים הטובים ביותר שאנחנו יכולים לאפשר כמקום עבודה: שכר
  הולם, תנאים סוציאליים מלאים, מתנות שוות ביומולדת, שלושה ימי כיף וגיבוש לאורך
  השנה ועוד ועוד. כארגון חינוכי, אנחנו נמצאים תמיד בתהליך של צמיחה, למידה
  והתפתחות. אנחנו מקיימים לאורך השנה שני סמינרים והעשרות מקצועיות קבועות אחת
  לחודש כדי שנוכל כצוות לעבד את החוויה החינוכית, לגבש את הזהות האישית ולפתח את
  היכולת המקצועית שלנו באמצעות רכישת ידע, מיומנויות וכלים. ובלי קשר, פאן לנו
  במקסימום כאן. "
tadmitVideo: https://www.youtube.com/watch?v=SVe2cxA6PqU
tadmitVideoTitle: "לעבוד איתנו be like:"
teamGalleryTitle: ""
teamList:
  - title: " אורטל"
    firstName: אורטל
    lastName: " "
    role: " "
    description: >
      ילדי הטבע הוא הרבה יותר מגן, הוא בית, הוא מקום לצמוח ולגדול בו. התחלתי את
      דרכי בגן לפני 8 שנים, כשהוא עוד היה גן קטן וצעיר ואני פשוט גננת. עם השנים
      הגיעה צמיחה, גדילה והבנה משותפת שחינוך לגיל הרך הוא חשוב, חיוני וכל כך
      מספק. 

      היום זה כבר לא רק גן אלא גם מרכז מקצועי לחינוך לגיל הרך וזה בזכות הגמישות של המקום ללמוד, לחנך, ללמד ולשים לב לכל אחד ואחת שבוחרים ובוחרות להיכנס למערכת הזו גם בפן האישי וגם בפן המקצועי.
    index: 0
    img: /assets/pics/uploads/גן-ילדי-הטבע-הדמוקרטי-צוות-הבוגרים-2020-21-צילום-ערן-לם-19-1-.jpg
  - lastname: פריזיאן
    lastName: " "
    img: /assets/pics/uploads/הילה-4.png
    index: 1
    role: " "
    title: הילה
    firstname: ניר
    firstName: הילה
    description: >-
      לגן ילדי הטבע הגעתי באמצע השנה שעברה ומהשניה הראשונה הרגשתי חיבוק אדיר.
      המקום הזה הוא פשוט מקום עבודה קסום שמתנהל בצורה כל כך מקצועית ונותן תמיכה
      אישית - רגשית ומקצועית יחד! אני מרגישה בת מזל להיות חלק מהארגון הזה, ללמוד
      ולהתפתח. 

      המקום הזה מאפשר לי לשלב תחומים נוספים שאני מפתחת, תחושת סיפוק ומשמעות אדירה, אפשרויות למידה וצמיחה ולהביא את עצמי לידי ביטוי. הצוות מורכב מדמויות מעוררות השראה, עמיתות מופלאות וחברות מדהימות. צוות הניהול הם אנשים מדהימים שנותנים תחושה נעימה, שרואים אותנו ודואגים לנו לא רק בהיבט המקצועי. הגן הזה הוא באמת ה- Next Level של החינוך עד לפרטים הכי קטנים בהתנהלות שלו.

      אין לי ספק שכל מי שי/תגיע לעבוד כאן י/תזכה!
  - title: " חוה"
    firstName: חוה
    lastName: " "
    img: /assets/pics/uploads/גן_ילדי_הטבע_הדמוקרטי_צוות_צעירים_-_צילום_לנס_הפקות_99-1-.jpg
    index: 2
    role: " "
    description: >-
      מבחינתי לעבוד בגן ילדי הטבע זה להיות במקום שלך אכפת ממנו ולו אכפת ממך.
      הגעתי לגן אחרי עבודה בגנים אחרים וגיליתי עולם שלם שמראה שאפשר לעשות דברים
      אחרת. גיליתי 

      שיש מקום שאכפת לכולם באמת מהילדים ומהצוות. מקום בו את יכולה להרגיש שלהנהלה אכפת ממך ולא רק מעצמה. גם כשאת לא אומרת או מראה, רואים אותך ושמים לב לדברים הקטנים. להכנס לפה זה לזכות במשפחה שניה. לדעת שכשאת מגיעה לכאן, מקבלים אותך, עוזרים לך למצוא את המקום שלך, לצמוח ולהתפתח. 


      כשהגעתי קצת חששתי. אמרתי לעצמי "בסדר עוד גן עם המון צוות ומה כבר יכול להיות?" ברגע האמת? זה לגמרי היה אחרת. קיבלנו אותי עם חיוך וגרמו לי להרגיש הכי טוב שיש והכי שייכת. ילדי הטבע הדמוקרטי הוא מקום שאני מרגישה שתמיד אפשר ללמוד, לעלות ולהתקדם בו. היום אני יכולה להגיד בלב שלם שאני יודעת שאני במקום הנכון בשבילי ואני מגיעה בכל בוקר עם חיוך לעבודה.
  - title: " נופר"
    firstName: נופר
    lastName: " "
    index: 4
    description: >
      זהו גן ייחודי בעיני. זה מתחיל עוד בתהליך הגיוס השונה שגורם לך להתבונן
      בעצמך ובגישה החינוכית שלך ושל הגן ולהבין את הסדר, השפה ושיטת העבודה כאן.
      למעשה זהו ארגון לכול דבר, כמו מיני בי"ס רק לגיל הרך. מתוך ההשתלמויות
      ותהליך הקבלה והקליטה לכאן, אם היו שואלים אותי, אז אני חושבת שהדרך של גן
      ילדי הטבע הדמוקרטי צריכה להילמד בכל הגנים בארץ ואף אפריז ואגיד שבחלומי היא
      מתרחבת גם לגילאים גדולים יותר. הבדיקה של מידת ההתאמה של המחנכת לארגון
      והכבוד שניתן לצרכים שלה, לצד הסטנדרט הגבוה, נותן מענה שלדעתי מערכת החינוך
      כיום אינה מעניקה ברובה. 
       
      אני נהנת מעבודת צוות אמיתית, עם דיבור בזמן אמת של ההנהלה שהיא חלק אינטגרלי מעשיית הצוות ממקום קשוב, מעצים ומכיל וממקום אמיתי של למידה והתפתחות. הערכים עליהם מתקיים הגן עבור הילדימות אלה אותם ערכים שמיושמים הלכה למעשה גם עבור כל מחנכת, או כל עובד/ת בגן. העבודה זורמת והרמונית ויש ניסיון אמיתי לתת לכלל הצוות תחושת שייכות ולגרום לנו להרגיש חלק מקבוצת איכות של מחנכות. זו מסגרת מובנית עם שיטה ודרך, אבל כזו שנותנת גם מקום ליצירתיות והתבוננות על מה אנחנו צריכים לעשות כדי להמשיך ולהשתפר תמיד. 
       
      יש הרגשה שאת לא לבד, שיש לך ביטחון תעסוקתי והתפתחותי, שאת חלק ממערכת שרואה אותך ושהעשייה שלך חשובה לה. זאת עבודה לא קלה, אבל עם תחושת שליחות וסיפוק ממלאכת חינוך איכותית שמסייעת לפריחת וצמיחת הילדימות. זה מקום שמרגיש כבוד להיות חלק ממנו. 
    role: " "
    img: /assets/pics/uploads/נופר-3.png
  - title: " שגיא"
    firstName: שגיא
    lastName: " "
    index: 5
    role: " "
    description: >
      המפגש הראשוני שלי עם תפיסת החינוך של הגן הייתה בהרצאה של אחינועם דרך
      הלימודים בסמינר הקיבוצים. אני זוכרת שממש הוקסמתי לשמוע על השפה שהגן יצר
      לעצמו, על עולם התוכן החינוכי שבנה, ועל היכולת ללמד את הילדימות לבחור מה
      נכון וטוב להם. כבר באותו היום פשוט ידעתי שזה המקום שאליו אני יכולה להגיע
      כדי להתפתח בתחום החינוך וגם ברמה האישית. 


      עכשיו בתור מחנכת בגן, אני יכולה לספר שאני מקבלת פה המון הדרכות מקצועיות שמאפשרות לי לדייק את עצמי בעבודה מול הילדימות מיום ליום. בנוסף, מעבר להדרכות, אנחנו גם מקיימות שיח פתוח על מה עשינו טוב, מה עבד, ומה דורש שיפור. ההתבוננות והיכולת להבין איך אני מנהלת את הסיטואציה טוב יותר, מאפשרת לנו לצמוח ולגדול יחד עם הילדימות.
    img: /assets/pics/uploads/גן_ילדי_הטבע_הדמוקרטי_צוות_צעירים_-_צילום_לנס_הפקות_68-1-.jpg
  - title: "יהודית "
    firstName: יהודית
    lastName: בריוזקין
    img: /assets/pics/uploads/תמונה-יהודית-1.jpg
    index: 6
    role: " "
    description: >-
      ?מאיפה להתחיל לתאר כמה גן ילדי הטבע הוא מקום מיוחד עבורי

      קודם כל, מקום העבודה הזה מתאים לי כמו כפפה ליד: נעים לי לדעת ולהרגיש שוב ושוב שהלימודים שלי לא מהווים מטרד חלילה, אלא מוערכים ומסתכלים עליהם כעל נכס. היכולת לעבוד וללמוד בד בבד - ולראות איך התאוריה והפרקטיקה משתלבים זה בזה - זה נותן תנאים אידאלים להתפתחות מקצועית. 

      לעבוד בגן ילדי הטבע מעניק לי סיפוק, הנאה גדולה, ונותן משמעות עצומה לימיי. זאת סביבה אנושית חמה, דואגת, מחבקת ומפרגנת. למנהלימות של הגן חשוב שנדע שיש מי ששומע אותנו, ושהקול והתרומה שלנו לגן הם ייחודיים ויקרים עד מאוד.

      זה משהו שאני מעריכה בגן מאוד - הוא לא קופא על השמרים, או מתגלגל מכול האינרציה. הגן הוא אומנם מערכת עם ערכים, סדר יום ותוכנית פדגוגית, אבל יש שם מקום ליוזמה, ביטוי אישי ובחינה מתמדת של השיטה, מתוך רצון להמשיך להשתפר.

      ניכר שמושקעת כל כך הרבה מחשבה על הפרטים הקטנים של כל דבר בגן: כדי לשמור על הביטחון של הילדימות; כדי לאפשר להםן חוויות הצלחה, וכדי שבוודאות הצוות יראה כל ילד וילדה ויעניק לו ולה בדיוק את היחס שייטיב איתםן כרגע. 

      גן ילדי הטבע הוא מקום נפלא לגדול בו, כילדים וכמחנכות.
  - title: מיכל
    firstName: מיכל
    lastName: "  "
    img: /assets/pics/uploads/גן-ילדי-הטבע-הדמוקרטי-צוות-הבוגרים-2020-21-צילום-ערן-לם-24.jpg
    index: 6
    role: " "
    description: "לגן ילדי הטבע הגעתי דרך חברה שבנה היה בגן, ואמרה לי: \"זה בול
      המקום בשבילך\". והיא לגמרי צדקה! גן ילדי הטבע הוא מקום שעוזר לכולם לגדול
      ולצמוח - גם לילדימות וגם לצוות. בגן שלנו מאמינים שהחיים הם תהליך למידה אחד
      ארוך, ואף שלמקום יש כבר שפה משלו וגישה משלו, השפה והגישה האלו ממשיכות
      להתפתח ולהיבנות עם השנים, הודות לתהליכי החשיבה שמתרחשים כאן מדי יום.
      אחינועם בנתה מקום שמצליח לראות כל אחת ואחד - מהפעוט הקטן ביותר ועד לאשת
      הצוות הוותיקה ביותר, וזה דבר אדיר. אני נהנית לקחת חלק בתהליך הזה, ולהגיע
      מדי יום למקום שבו מתרחשת עשייה חינוכית משמעותית.

      \ "
---
