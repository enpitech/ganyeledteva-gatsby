---
title: קבוצות הגן
subtitle: >-
  שתי שכבות הגיל, הצעירים והבוגרים, חיים יחד תוך למידה הדדית. הבוגרים לומדים מהי
  חמלה, אמפתיה לאחר או לשונה ממני, חברות רגישות ואחריות, הקטנטנים הם כמו האחים
  הקטנים שלנו, לומדים איך לחיות בסביבה בה יש גם גדולים מהם המתקשרים בדרך אחרת.
  בגן ארבע קבוצות: שתי קבוצות צעירים, שתי קבוצות בוגרים.
link: קראו עוד על קבוצות הגן
bg: ""
img: ""
index: 1
images:
  - alt: ""
    src: /img/pics/more1.jpg
  - src: /img/pics/whatsapp-image-2021-01-18-at-22.56.41.jpeg
---

## קבוצות הצעירים

### ילדים וילדות בגילאי 1.6 עד 2.6

גיל המעבר בו הילדים הופכים מתינוקות התלויים במבוגר לילדים עצמאיים. זהו גיל משמעותי בו הילדים מתחילים לפתח תהליכי חיברות מורכבים כמו גם הכרת הנטיות האישיות. חשוב לנו לתת מקום לביטוי הרגשות של הילדים בעת למידת כישורי חיים וחברה ובתוך כך גם ללמד את הילדים להכיר את עצמם, להשתמש בחוזקותיהם ולהתמודד עם הקשיים.
בקבוצה זו אנו משלבות בין הרובד הטיפולי לו זקוקים הילדים והילדות הרכים כדי לקבל מענה נכון וקשוב לצרכיהם, ובין הרובד החינוכי ההופך ומתרחב במשך השנה, ככל שהילדים והילדות הופכים עצמאיים יותר. בקבוצות אלו אנו מתמקדות בלמידת הרגלי חיים בסיסיים וביצירת קשר משמעותי בין המחנכות לבין הילדים ובים הילדים לבין עצמם.

## קבוצות הבוגרים

### ילדים וילדות בגילאי 2.6 עד 3.6

הבוגרים שלנו הם הכיתה המובילה את רוח הגן. יוזמות רבות בגן מגיעות מקבוצת הבוגרים, נושאי לימודים ופרוייקטים PBL (למידה מבוססת פרויקטים) נבחרים על ידי הבוגרים. הם אלו שדואגים שהכל נמצא במקומו, שלכולם שלום וברכה בגן, הראשונים שיקפצו לסייע לצעירים מהם.
בקבוצה זו אנו נותנות דגש מיוחד ללמידה עצמית ולחיבור פנימי המלמד את הילדים מי הם בתוך הסביבה, מה הם אוהבים ומה לא, במה טובים ובמה פחות. השאיפה שלנו היא ל"שחרר" את הציפורים שלנו כשיש בידיהם (ובליבם) בטחון עצמי, יוזמה, יכולת התמודדות עם קונפליקטים, יכולת קבלה ללא הבדלים ועוד. לאורך השנים סייענו לילדים להצטייד בארגז כלים משמעותי להמשך דרכם, ואנו זוכות לפגוש את הבוגרים האלו כילדים בעלי חמלה ואמפתיה לסביבה אל מול יכולות להציב גבולות למבוגרים, היכן נוח לי והיכן לא תוך ערכים של כבוד, הדדיות ואחריות.
