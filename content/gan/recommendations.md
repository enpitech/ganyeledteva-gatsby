---
title: המלצות
subtitle: הורי הגן שלנו מספרים
link: קראו את ההמלצות
google_recommendation_url: https://www.google.com/search?q=%D7%99%D7%9C%D7%93%D7%99+%D7%94%D7%98%D7%91%D7%A2+%D7%94%D7%93%D7%9E%D7%95%D7%A7%D7%A8%D7%98%D7%99&rlz=1C1SQJL_iwIL939IL939&oq=%D7%99%D7%9C%D7%93%D7%99+%D7%94%D7%98%D7%91&aqs=chrome.0.69i59j69i57j35i39j69i61l3j69i65l2.3577j0j7&sourceid=chrome&ie=UTF-8#lrd=0x151d4ba3aaaaaaab:0xaf0631a83792f010,1,,,
facebook_recommendation_url: https://www.facebook.com/yaldeyhateva/reviews/?ref=page_internal
img: /img/pics/door.jpg
index: 5
images:
  - alt: ילד בסירה
    src: /img/pics/gisha5.jpg
  - alt: ילדים וארגזים צבעוניים
    src: /img/pics/ekronot3.jpg
  - alt: ילד מצייר צהוב
    src: /img/pics/gisha4.jpg
  - alt: שני ילדים מציירים צהוב
    src: /img/pics/gisha6.jpg
  - alt: ילדים עובדים בגינה
    src: /img/pics/more1.jpg
  - alt: צללית של ילד
    src: /img/pics/gisha2.jpg
  - alt: ילדים סביב ארגז מים
    src: /img/pics/ekronot2.jpg
  - alt: ילדים הולכים על ארגזים
    src: /img/pics/more2.jpg
---

## זו הייתה אהבה ממבט ראשון...

הגענו לגן ילדי הטבע לפני כ- 4 שנים ומהרגע הראשון נשבנו בקסם ובאהבה שמפזרות אחינועם צופית והצוות החינוכי בגן.
הצוות קשוב ומסור לילדים
תמיד פתוח לדיאלוג ולהתייעצויות
מכבד את הילדים וההורים כאחד
מעניק אהבה, ערכים ושותפות בעשייה החינוכית.
אין עליכם בגן ילדי הטבע!!!

#### אוהבים מאוד

#### משפחת ראוך

---

## הגענו לגן ילדי הטבע בטעות.

גרנו רחוק מהגן, ואיכשהו מצאנו את עצמנו מול אחי וצופית. עברו חמש וחצי שנים ואנחנו עוד שם. שי הגדולה , רני אחריה, ועכשיו גור ותמרי החלו בתינוקיה.
גם אחרי זמן כה ארוך, חוץ מהחוכמה, המסירות והרגישות שמאפיינים את הגן מאז ועד היום, עדיין יש את התחושה של ההתלהבות, כאילו רק היום נפתח הגן.
אני תמיד מסכם כשאני מדבר על הגן - אם היתה להם מסגרת עד גיל 18 - הייתי משריין מקום לכל ארבעת ילדי בלי לחשוב פעמיים.

מודה ומעריץ ירון לבנה וכל המשפחה

---

<!-- \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ -->

## מי שחלמתי שיהיה שם עבור בני

ראשית בחרתי לניתן את הגן שראיתי בו את עצמי נהנית להעביר בו את מרבית יומי :) המרחב החדש, מפנק ייחודי ומושקע. היחס האישי שקיבל ניתן כשראו אותו כפרט וקיבלו אותו בהתאמה למי שהוא, תרמה רבות להסתגלות שלו. הקליטה המהירה של "טיפוס הילד" ממש הפתיעה אותי והעידה על מקצועיות והבנה. והחשוב מכל ההון האנושי, הלב של הגן-הצוות! בהחלט מי שחלמתי שיהיה שם עבור בני. אכפתי, מסור, אנרגטי, אוהב, מקדם, שמח ופתוח לשיח. הגן היחיד שדיבר איתנו על הילד לפני הפרטים היבשים הוכיח לי שככה הוא גם מתנהל. השמחה, הלמידה והחוויות החדשות של ניתן מהגן מעידות על הבחירה המעולה שעשינו עבורו!

#### באהבה שי-לי תמיר וניתן.

---

## נרשמנו לגן לאחר המלצות מדהימות

והגענו ליום הכרות הראשון עם ציפיות בשמיים (וקצת חששות בלתי נמנעים...) ולאחר דקה בגן כל החששות התאדו והמציאות עלתה על כל הציפיות. אריאל לאחר שעה בכה כשהבין שצריך ללכת הביתה ורק חיכה שיוכל לחזור לגן. היום לאחר 3 חודשים בגן אנחנו עדיין מופתעים מהיצירתיות, החום, האהבה ומה שהילדים מקבלים בגן המדהים הזה. החצר המרווחת ומלאת המשחקים, הארנבים ושושנה התרנגולת שמסתובבים ומקבלים אהבה מהילדים, הכיתות המרווחות, הספריה-זה המתחם. הצוות מדהים, מלא אהבה לילדים ולמקצוע, מלא ביצירתיות להפעלות והפעילויות השונות, השילוב בין גמישות לילדים אך סדר יום ברור מושלם.
אנחנו מאושרים ומודים שזכינו בגן הזה.

#### באהבה

#### עזרא דפנה ואריאל הוך

---

## בני הבכור בר הוא בוגר של גן ילדי הטבע ובני הצעיר רותם עדיין מתחנך, גדל ונהנה מכל יום בגן ילדי הטבע.

תחושת הביטחון שיש לנו כהורים, כשהילד שלנו נמצא בידיים הטובות ביותר, שווה הכל. כשיש על מי לסמוך, וכשיש עם מי לדבר.
בארבעת השנים האחרונות זכינו למסור את שני הבנים שלנו מדי בוקר לזוג ידיים מחבק, לחיוך ולאהבה ואין דבר חשוב מזה עבורנו.
כשהבנים שלי מגיעים בבוקר לגן זה תמיד מרגיש כמו ההמשך הטבעי לבית - הם משחקים, חותכים ירקות לסלט, לשים בצק, בחצר הם מגרפים עלים ומכינים עוגות בוץ.
ומבחינתנו זו הדרך היחידה לגדל ילדים - שמחים, בטוחים, רגועים ונאהבים. ילדים שמכבדים את האחר כי מתנהגים אליהם בגן בכבוד ובאהבה.

#### תודה,

#### גל לנדאו יערי ורונן יערי

---

## כשהילד כל הזמן מדבר על הגן, על הצוות ורק רוצה ללכת לשם בכל שעה, את יודעת שבחרת נכון.

אבל האמת היא, שאחרי 8 חודשים של חיפוש אחרי הגן המושלם, לא היה לי ספק. ליגה אחרת לגמרי. איכות ללא פשרות - אנשי צוות שזו שליחות עבורם ולא סתם עוד עבודה, מחשבה על כל פרט, נתינה, שקיפות מלאה ושיתוף פעולה עם ההורים שגורם לכל התהליך להיות כל כך רגוע ושלם. מבנה מהמם עם חצר ענקית, והכי חשוב המון אהבה - רק לראות איך הצוות מקבל את הילדים בבוקר שווה את הכל. פשוט גן מדהים!

#### באהבה

#### סתו לוי ניר

---

## אחי, צופית ושאר נשות (ואיש) הצוות היקרים...איזה כיף שמתחילה עוד שנה, והשנה שמחה כפולה

שני ילדים, בתינוקיה ובבוגרים. בשנה האחרונה זכינו להיות חלק מכם ועם הזמן גילינו שהגענו למקום עם נשמה גדולה, מפעל שלם שהוא גדול משלל חלקיו. ואיזה חלקים...אחי המדהימה, חיה את החזון של קהילתיות, סביבה ונתינה, ומובילה את הערכים האלו בעשייה של הגן. הכל נעשה בהתלהבות גדולה, במקצועיות ללא פשרות, בתשומת לב לא אנושית כמעט לפרטים, באהבה ובנתינה. אנשי הצוות יחידים ומיוחדים, כל אחד בדרכו, וכולם ביחד שותפים לעשייה שמבוססת על אהבת הילד ועשיה חינוכית בכל המובנים והעומק שאפשר לדמיין. כל הרבדים בחיי הגן, העשייה עם הילדים והשיתוף עם ההורים יוצרים תמונה מרהיבה, מלאת צבעים גוונים ועומק, שקשה להישאר אדיש אליה.

#### אוהבים את כולכם ומצפים לשנה משותפת נוספת.

#### משפחת שגיא - עומר, עדי, אלון, מאיה ואיתי.

---

## אין הרבה מה להגיד על גן ילדי הטבע (הדמוקרטי).. חוץ מזה שהוא גן מושלם!! מה זה מושלם? יש בו הכל!!

אהבה, משמעת, חינוך, צחוקים ושיגועים, אוכל טרי ובריא, טאבון, חיות, גינה ענקית עם משחקים מדהימים, חופש, הרגשת ביטחון (לילדים ולהורים ), צוות מדהים ששומע ומקשיב, מוסיקה, מסיבות מדהימות, נקיון, למידה, אהבת הזולת, קבלת השונה, הדרכת הורים, אהבת הטבע...
בטוח פיספסתי מליון דברים!
וכאחת שתמיד יש לה מה להגיד הפעם נשארתי ללא מילים!
מתה על הגן הזה ועל הצוות ולצערי לא אוכל להשאיר את הבן שלי עד גיל 18. אבל אם יכולתי מבטיחה שהייתי עושה את זה מבלי לחשוב פעמיים!
גן אליפות!!

#### באהבה,

#### באצ'י והיצקנים

---

## מאיפה להתחיל בכלל?

הצוות מקסים, מקצועי, ערכי ובעל תפיסה חינוכית מגובשת. ניגש לילדים מתוך רצון להקשיב, לזהות צרכים ורצונות, לחנך, להעצים, לפתוח ולפתח, או במילים אחרות, כדי לצקת את הבסיס שאיתו הילד יוכל לצאת לעולם.
הבן שלנו נכנס עם חיוך (ביישני) לגן, והוא מרגיש בטחון בזרועותיהן של גננותיו, מפתח מיומנויות חדשות כל יום, הופך סקרן משבוע לשבוע, לומד לתקשר את רצונותיו, וכל זה נעשה בהשפעת הצוות ועם המון שמחת חיים.
ויש תחושה ברורה ומרגיעה שהצרכים של הילדים, ולא השוויץ בפני ההורים, עומד מעל הכל.
בנוסף, מרשים הניסיון התמידי של אחינועם והצוות לחשוב איך אפשר להשתפר ולגוון.

#### באהבה

#### רוני אבא של עידו

---

## רוצה להמליץ בחום על ילדי הטבע.

אני לא מפסיקה להיות מופתעת מכמה אהבה, חום ואכפתיות מעניקים הצוות האיכותי והמסור לילדים. הגענו מגן אחר וההבדל ניכר משמעותית. השינוי הראשון קודם כל מתבטא בילד שלי: השינוי שחל בו התנהגותית, חברתית, ברמת העצמאות שלו, הלמידה היומיומית.
בזמן שאנחנו חולקים יחדיו בבית, הוא משתף אותנו בהתלהבות בחויות היומיום שלו בגן. בבקרים הוא פשוט רץ פנימה לכיתה. כשאני מגיעה לגן אני מרגישה המון שלווה, החצר מזמינה ככ, הריח שעולה מהמטבח מחמם את הלב, הסביבה צבעונית מאוד, והחיבוק… החיבוק שהבן שלי מעניק לגננות ולי כשאני נפרדת ממנו בבוקר מותיר אותי עם חיוך גדול. אני אמא מאושרת״

#### מורן,

#### אמא של עמית רבינוביץ.

---

## האמת שאני ממש לא יודעת מאיפה להתחיל, יש לי הרבה מה להגיד.

אני יודעת שאם זה יהיה ארוך זה יאבד משמעות ואם אכתוב דברים כמו "צוות מסור" (למרות שזה מדוייק) זה ישמע כמו עוד גן רגיל - וזה ממש לא!!!
אז בקצרה-זה ממש לא גן רגיל!! זה גן קסום ומושלם. בכל פרט פרטון יום דקה ושניה מושקעת מחשבה ולב גדול.
משחק, לימוד, חינוך, חיברות נעשים באופן חלומי, עם אוירה של הומור ואינטליגנציה. יש הווי בגן שלא ניתן להסביר אך ניתן לחוות בקלות.
אנחנו מקבלים הביתה חזרה ילדים שמחים, חכמים, עצמאיים, מלאים בביטחון ואהבת חיים.
הצוות בגן אינטליגנטי ואוהב. משקיע, מקצועי וערכי (אין דברים כאלה). לצוות בגן הזה יש לב רחב ואהבת ילדים אך גם ידע מקצועי ויכולות מפעימות. הצוות ואחינועם נותן מענה גם להורים, מענה מכבד ונכון על כל שאלה\תהייה\בקשה לעזרה או כל דבר שהוא (אפילו חיבוק).
הכול נעשה בשקיפות מלאה, האמון שלי מעולם לא ניתן בכזו קלות!!
יצרתם גן, קהילה, מקום של אהבה

#### באהבה,

#### נטעלי קוז'קרו אמא של רז

---

## קשה להחליט מאיפה להתחיל לספר על נפלאות הגן המדהים שלנו.

אנחנו כל כך מאושרים שהבת שלנו נמצאת פה, והיא מאושרת אפילו יותר. בכל אחת מהגננות, ממש בכולן, יש שילוב מושלם של אהבה והתלהבות כלפי הילדים, יחד עם רצינות ומחשבה מעמיקה ורחבה לגבי כל צעד שהן עושות בחינוך הילדים. תפיסת העולם החינוכית נוכחת ומשמעותית ומלווה את כל פעילות הגן והצוות, גם בהתייחסות המדויקת לאירועים שמתרחשים במהלך היום- כזו שרואה כל קושי כהזדמנות להתפתח וללמוד, וגם בפעילות הייחודית והמשגעות שלא מפסיקה לרגע- מדהים כמה למידה אפשר לעשות ולהשאיר אותה מותאמת לקטנטנים, חושית, חווייתית ומרגשת. אז אנחנו מאושרים ורגועים, אבל ממש. לא טריוויאלי בשבילנו לצאת ליום עבודה, ולהיות ממש ממש ממש רגועים ושמחים, שא.נשים טובים ואוהבים מטפלים במסירות בבת שלנו, שהיא נהנית ומתפתחת. קשה לומר עלינו שאנחנו הורים ״משחררים״ ומרוצים בקלות, אבל מתבקש להרגיש ככה עם הגננות שלנו.. יש ימים שאני שוכחת לשאול ״איך היה?״, כי תכלס לא צריך. והקטנה, היא ממש בעננים, חוזרת הביתה עם שירים וריקודים, שובבויות ורעיונות. מרגש לראות את הקפיצה ההתפתחותית המטורפת שעשתה ברגע שנכנסה לגן. אגב, גם נדהמנו מהשניות הבודדות שלקח לה להסתגל לגן, אחרי חוויות של הסתגלות ארוכה וקשה במקומות קודמים. לא סתם בסוף היום היא לא מוכנה לעזוב את הגן, ומבקשת תמיד לבלות את אחה"צ עם החברים בגינה. תכלס, אנחנו מבינים אותה, גם לנו כיף להגיע למקום המהמם הזה.

#### באהבה

#### חופית לוי צימרמן אמא של רומיץ

---

## לא להאמין שעברו שנתיים מאז שהפקדנו בידייך את התינוקת שלנו, הדברי הכי יקר שלנו.

באסיפת ההורים הראשונה, לפני כניסתה לגן, שאלתם אותנו איך היינו רוצים לראות את הדרי שלנו בעוד שלושים שנה. חשבתי לי בראש שאני אשמח אם היא תלמד ללכת וגם קצת לדבר, ושתשתפר עם אכילת מוצקים. האופי שלה כאדם נראה לי דבר כל כך רחוק ומעורפל, הרי היא תינוקת קטנה שנכנסת לג'ונגל הגדול של העולם. היום, שנתיים אחרי, אני יכולת להגיד בודאות שהפכת את הדרי שלנו לאדם שתמיד חלמנו. אדם אוהב, עדין וסבלני, מכבד את החי והצומח סביבו, רגיש וטוב לב. אצלך ספגה הדרי את הערכים הכה חשובים של קבלת השונה וראיית האחר. כאן היא מרגישה בטוחה מוגנת ואהובה, וזה הבסיס החזק ביותר לאדם שתהיה עוד שלושים שנה. זכינו שאדם כמוך חינך את הדרי בשנותיה הראשונות, פשוט כך. אחי יקרה שלנו, תודה שתמיד גרמת לנו להרגיש רצויים, שתמיד האמנת בנו ובהדר, ראית את הטוב שבה ואת היכולות שלה בכל מצב... תודה על ההדרכה, הליווי ועל שהיית בשבילנו בית חם ואוהב, בית שתמיד נזכור...

#### מתגעגעים ואוהבים משפחת גלבוע, אודי ליעוז והדר.
