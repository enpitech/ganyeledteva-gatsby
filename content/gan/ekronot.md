---
title: עקרונות הגן
subtitle: הגישה של גן ילדי הטבע הדמקרטי מבקשת לשלב בין כל הגורמים המשפיעים על
  סביבת הילד והילדה. הגן אינו מורכב רק מקשרי המחנכות והילדימות, אלא מתפקד כקהילה
  מקומית קטנה. הילדים והילדות, הצוות והמשפחות נמצאים בדיאלוג ובקשר רציף עם
  הסביבה, הקהילה, הטבע
img: /img/pics/ekronot2.jpg
index: 1
images:
  - alt: משחק תחושתי במים
    src: /img/pics/ekronot2.jpg
  - alt: ציורים על הקיר
    src: /img/pics/ekronot1.jpg
  - alt: ילדימות מקשיבים
    src: /img/pics/ekronot3.jpg
  - src: /assets/pics/uploads/רכבת-מעבר.jpg
    alt: נכנסים לגן ברכבת
  - src: /assets/pics/uploads/מזרנים.jpg
    alt: הילדימות מסדרים את המזרנים בכיתה
video_title: 5 ערכי העבודה החינוכיים בגן שלנו
youtubeVideoUrl: https://www.youtube.com/watch?v=2IiNEMEFF0o
link: עוד על עקרונות הגן
---
## אחריות קהילתית

הגן מתנהל כקהילה מקומית קטנה. כל ילדי וילדות הגן לוקחים חלק פעיל בקיום היומיומי של הגן, תוך שאיפה לאפשר לילדים ולילדות להשפיע בכל מקום בו הם נמצאים - הגן הוא של הילדימות ולא של המבוגרימות.
ילדי וילדות הגן לומדים להכיר את כל המעגלים הסובבים אותם, ואת ההשפעה ההדדית בתוך יחסי הגומלין הללו: כיצד אנו משפיעים על הסביבה, השכונה, כדור הארץ, החברים שלנו, המשפחה שלנו - וכיצד הם משפיעים עלינו.

כחלק מתפיסת העולם שלנו אנו קשובות לרחשי הלב שלכם ההורים, ורואות בכם שותפים למשימת החינוך שלנו, כחלק מקהילה מקומית ומחברה. לכן אנחנו בקשר מאוד קרוב ואישי איתכם, ובין השאר הגן מעניק שיחות יעוץ אישיות (כשתצטרכו, פשוט תבקשו), הרצאות בנושאים רלוונטיים כמו גמילה מחיתולים, הצבת גבולות ועוד.
אנו מקפידות לשלוח לכם מייל דו-שבועי בו תקבלו פירוט על הפעילויות שלנו, ופרטים נוספים בהם אנו רוצות לעדכן אתכם.
לצפייה בעדכונים לחצו [כאן](http://www.ganyeledteva.co.il/weekly-update) .

## בחירה בגן הילדים

שאלת הבחירה בגן הילדים היא שאלה מורכבת, מצד אחד אנו שואפות להעניק לילדימות אפשרויות בחירה מרובות ומצד שני בגילאים הרכים ישנו צורך משמעותי בוודאות ושגרה. מתוך הבנה מורכבת זו בגן שלנו ישנו סדר יום קבוע, המהווה סוג של עוגן אותו הילדים והילדות מכירים ובכך אנו מאפשרות להם שליטה על חייהם. עם זאת, העוגנים האלו (למשל: זמני הארוחות), גמישים וניתנים לשינוי, גם במהלך היום, וגם בין תקופות בהם הצרכים משתנים. בין העוגנים הללו ישנה בחירה כמעט חופשית המתקיימת לאחר הבניה של תהליכי בחירה מודעים, ובאמצעות ליווי וחניכה של הצוות.

## למידה מהי?

מהי למידה בעינינו? בגילאים אלו אפשר לראות למידה בלתי פורמלית, וזאת מתקיימת בכל מקום ובכל מצב. בני האדם הם יצורים תבוניים והיקום מזמן לנו למידה אינסופית. בלתי אפשרי לתחום את הלמידה לשעה אחת ביום, לכן אנו מאמינות כי ההזדמנות ללמידה תתאפשר רק כאשר נשתהה וניתן לכל חלק ביום פשוט להיות- גם ארוחת הבוקר היא למידה.
בגן שלנו הנחת המוצא היא כי הגשת "תכנים" המתוכננים מראש ונבחרים ע"י המבוגרים אינם רלוונטים ומכבים את הסקרנות הטבעית איתה נולדנו. במקום "ללמד" את הילדים והילדות, אנו מציעות להם כלים איך ללמוד.

## למידה מתוך משחק

שפת הילדים והילדות הינה שפת המשחק, זהו הכלי המרכזי שמסייע להם לעבד ולהציג את מה שהם רוצים ומרגישים. מתוך כך, המשחק החופשי הינו מרכיב משמעותי בסדר היום. השימוש במשחק ככלי מתווך ברגעי קושי רגשיף קונפליקט או אי ודאות מאפשר לנו לדבר את שפת הילדים והילדות ולתת להם את ההזדמנות להבין ולדעת מה הם באמת רוצים, גם אם אין בידם השפה או המחשבה המפותחת דיה.

## תנועה ומרחבי הגן

כדי לאפשר לילדים ולילדות אקלים נעים ומאפשר, אנו מאמינות כי יש צורך במרחב פיזי גדול (אך לא מדי) זורם ונגיש.
בגן שלנו הכל נגיש לילדימות והם אינם זקוקים לתיווך של המבוגרים - השירותים והכיור, המשחקים, הספרים ועוד - כך הם מפתחים תחושת מסוגלות ואחריות אישית כמו גם עצמאות ושליטה בחייהם.
סביבת הגן מאפשרת לילדימות מגוון מרחבי פעילות הנותנים מענה לצרכים והמאווים השונים שלהם ומאפשרים חקירה ובחירה אמיתיים. ישנם מרחבים רבים בגן: חצר, כיתת יצירה, ספריה, פינת הרגעות, מרחבי משחק חופשי ועוד.