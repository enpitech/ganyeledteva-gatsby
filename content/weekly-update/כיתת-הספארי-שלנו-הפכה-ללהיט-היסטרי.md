---
title: 'כיתת הספארי שלנו הפכה ללהיט היסטרי '
date: '2019-03-16T16:03:36+02:00'
---


עדכון שבועי- ילדי הטבע הדמוקרטי

**פורים **

ביום שלישי נגיע כולנו מחופשים לגן



קבלת הילדימות מהשעה  7:30 ועד 8:30 בצעירים, 8:45 בבוגרים. 

המלצה חמה להגיע כמה שיותר מוקדם. 

סדר היום שלנו רגיל לגמרי, אנחנו משתדלים שלא להעמיס על הילדימות. 

**תכורות פורים:**

1. לא להכריח להתחפש ...לא רוצה להתחפש בבוקר? אל תתווכחו. שחררו, והביאו את התחפושת בשקית לגן. 

2. ביום זה לא תתאפשר הגעה מאוחרת לגן, לתשומת לבכם. 

3. חובה לשלוח סט בגדי החלפה לגן ושקית !

4. בבקשה לא לשלוח אביזרים עם התחפושת- שרביט, כובעים, וכדומה. אין לנו היכולת לעקוב אחר החפצים הרבים... 

5. בבוקר של פורים, אתם נפרדים כרגיל, בכניסה לגן תוקם** עמדת צילום**! יעל אמא של דניאל מקבוצת שמוליק, שהיא צלמת מקצוענית תקים לנו עמדת צילום עד השעה 8:20 אז מי שיזרום, מהמם. שוב, לא להכריח את הילדימות להצטלם. יש כאלה שלא אוהבים את העניין ...



**חופשת פורים:**

רביעי חמישי שמחבר עם שישי חופש.

חוזרים לגן ביום ראשון.



**סבב ימי שישי:**

יום שישי 29.3- הגן פעיל

יום שישי 5.4- הגן פעיל

יום שישי 12.4- הגן בחופש (חתונה צחי)



**יום בחירות**

 9.4 יום שלישי- הגן ביום שבתון. 



**חופשת פסח**- 18.4 עד 27.4.

חוזרים לפעילות ביום ראשון 28.4



**שבוע נעים**

**אחי וצוות ילדי הטבע הדמוקרטי**

****

## צעירים א- שמוליק

פרוייקט הספארי שלנו הגיע לשיא!



**חברותא**



מדי בוקר אנחנו נכנסים לכיתת הספארי שלנו בה אנחנו מקיימים את החברותא. 

 מאז תחילתו של פרוייקט הספארי הכיתה הזו הפכה להיות אהובה עלינו במיוחד! למה? כי שם אנחנו פוגשים פילים גדולים, ג׳ירפות גבוהות, קופים שובבים, ינשופים חביבים ופרפרים צבעוניים.

במהלך החברותא אנחנו למעשה מתכוננים לארוחת הבוקר שלנו, פושטים את המעילים ומניחים אותם בצורה מסודרת בסלסלה. את המעילים אנחנו משתדלים מאוד להוריד לבד, פותחים את הרוכסן - יד אחת מחזיקה למטה ומותחת את המעיל והשניה אוחזת ברוכסן ומושכת אותו למטה. ועכשיו מנערים את הכתפיים והידיים והמעיל אט אט יורד לו, מקפלים ומניחים במקום.

בכל שלב בהתארגנות שלנו לארוחת הבוקר עצרנו לרגע וערכנו הקבלה קטנה בנינו לבין החיות הנמצאות סביבנו. בכל יום עלו תהיות ומחשבות חדשות.   

למשל, למה אנחנו לובשים מעיל? כי בחוץ קר והמעיל עוזר לנו להתחמם…

האם גם לחיות יש מעילים שעוזרים להם להתחמם ? הרי הם כל הזמן נמצאים בחוץ ושם קר וגשום…

 מה עושה הג׳ירפה כשבחוץ קר מאוד? כיצד מתחמם הפיל? לחיות יש פרווה מיוחדת שעוזרת להם לשמור על חום הגוף! ואם בכל זאת הם עדיין מרגישים שקר להם הם מחפשים מקומות מסתור בהם הרוח אינה נושבת והגשם לא חודר. 



״קולילי קולילי קו-לילי,  קולילי קולילי יה! …״ 

את שיר הקולילי אנחנו מחלקים לשניים… בית אחד שרים בקול גבוה- חזק, ובית שני בקול נמוך חלש! 

הפעם כאשר שרנו בקולי קולות את הקולילי עצרנו לרגע והבטנו בחיות הנמצאות סביבנו וחשבנו לעצמנו האם זה נעים להם שאנחנו שרים כל כך חזק ומרעישים? אולי הם נבהלים מהצעקות שלנו? אולי זה לא נעים להם?… 

מה נוכל לעשות כדי לשמור על החיות? נשיר בקול נמוך או ״בנועם״ כמו שהחברים אוהבים לומר. 

מפה לשם נוצר שיח סביב הקולות הגבוהים והנמוכים וכאשר נכנסנו לכיתה במהלך הבקרים לזמן משחק חופשי, האזנו ברקע [לצלילי הג׳ונגל](https://www.youtube.com/watch?v=QE_jOCqKE3w) וניסינו לגלות את הקול של מי אנחנו שומעים… ציפורים? פילים? אולי קופים?…. 

  

לפני שאנחנו הולכים לאכול, נבחרים שני ילדים שמחלקים מים לכל החברים. גם החיות שותות מים מבקבוקים? ולארוחת בוקר הן אוכלות ירקות וטובלות את הלחם בטחינה? אולי גם הן אוהבות פשטידות ושקשוקה?… 

מים מבקבוק?! פשטידות ושקשוקה?! לחם עם טחינה?! מה פתאום זה לא יכול להיות! 

אז מה הן אוכלות? ומאיפה הן שותות? 

החיות כל הזמן מחפשות אחר מקורות מזון ושתייה בסביבה שלהן! הן הולכות, מחפשות, מביטות סביבן עד שהן מוצאות! אולי נעזור לחיות בחיפושים? שוב התבוננו סביב והפעם התמקדנו בעצים ובשיחים העוטפים את הספארי שלנו… מה נמצא על העצים? המון המון עלים! ראינו כיצד הג׳ירף מותח את הצוואר מעלה מעלה עד שמגיע לצמרות העצים. מה עוד צומח על העצים? פירות! במהלך החיפושים מצאנו על אחד העצים בננות צהובות! אתם יודעים מי הכי אוהבים לאכול בננות? הקופים השובבים!…



**מפגש**



אוטוטו נחגוג בגן את אחד החגים הצבעוניים והיצרתיים ביותר וזו הזדמנות נהדרת עברונו להתעמק עוד קצת בענייני הצבעים, לשם כך גייסנו את החיה היצרתית והצבעונית ביותר!

״טוק טוק על הקופסא! מי ישנה שם בתוכה? נעיר אותה בלחישה ששש…. וניתן לה נשיקה!״

מי מסתתרת בתוך הקופסא שלנו?  הפעם היו לנו כמה קופסאות וכל קופסא בצבע אחר, כחול, צהוב, אדום וירוק. 

לאט לאט היא התחילה לצאת מהקופסא… צעד … צעד… 

זו חיה קטנטה, היא זוחלת על הרצפה, לה ארבעה גפיים קטנות, היא מחליפה צבעים (!) והשם שלה מתחיל בצלילי ״זי״…. זי … זי …. זיק… זיקית!!! 

הזיקית שלנו היא חיה מאוד זהירה… היא הולכת לאט לאט, שומרת על עצמה ועל שיווי המשקל שלה, בצעדים קטנקטנים היא מהלכת סביב ענפים… 

> ״ואו איך היא לא מפחדת?!
>
> על ענף דק דקיק 
>
> היא הולכת הזיקית
>
> צעד, צעד
>
> צעד! צעד! צעד!
>
> חיש ורעד
>
> לא ליפול! לא ליפול!״

[הזיקית /תנועחיה](https://www.youtube.com/watch?v=P21vIbTEUBw)



ניסינו גם אנחנו להתהלך לאט ובזהירות, רגל רודפת רגל, תוך שאנחנו שומרים על החברים סביבנו ומתהלכים סביבם כדי לא לפגוע בהם - משימה לא פשוטה בכלל… 



בכל פעם  הוצאנו מתוך קופסאת ההפתעות זיקית בצבע אחר, יחד עם הזיקית הסתתרו בקופסא עוד המון חפצים בצבע זהה לאותה הזיקית. לפתע הקופסאות התפהפכו, החפצים התפזרו והצבעים התערבבו… 

מיין ניגשנו למשימת המיון שאנחנו כה טובים בה! 

בכל מפגש התעמקנו בשני צבעים בלבד כדי לחדד את יכולות המיון ולא ליצור גירוי יתר. 

גילינו שבגן שלנו יש המון משחקים בצבעים האלה. 

למשל בצבע האדום מצאנו - עגבניה, פלפל, תות, מגף, קובית פלסטיק וכדור ואפילו כוס וצלחת. 

בצבע הכחול מצאנו מכונית, כדור, קובית פלסטיק, רכבת מעץ, מכסה של בקבוק, 

בצבע הצהוב מצאנו המון פירות בדים ומטפחות 

ובצבע הירוק מצאנו המון המון ירקות וכלי תחבורה. 

בכל פעם התאמנו את הצבע לזיקית ולאחר מכן ראינו כיצד הזיקית משתלבת בתוך כל החפצים הדומים לה בצבע עד שכבר ממש קשה למצוא אותה! 



ביום אחר גילינו את הלשון הארוכה של הזיקית! אמנם היא חיה קטנקטנה אך הלשון שלה מאוד ארוכה ובעזרתה היא מצליחה לתפוס את המזון שלה שרובו מורכב מזבובים ופרפרים ואפילו עלים! 

תהינו לעצמנו איך לשון כה ארוכה נכנסת בגוף כה קטן?! 

היא מתגלגלת פנימה! מתגלגת?! 

מה עוד מתגלגל בכיתה שלנו… התבוננו סביב וראינו שטיח עגול וגדול! בעבודת צוות אחזנו את השטיח בקצה אחד וגילגלנו פנימה עוד ועוד עד שפגשנו את הקצה השני… מה עוד נמצא בכיתה שלנו? שטיח גדול ומרובע… בואו ננסה לגלגל גם אותו…האם חבר או חברה אחת יצליחו לעשות זאת לבד?! הוא גדול מדי! נצטרך להיעזר בחברים שלנו… אחת ושתיים פשטנו ידיים וגילגלנו את השטיח, גילגול ועוד גילגול עד שהגענו לקצה השני. 

הורים יקרים אנחנו שמחים לבשר לכם שהילדים שלכם פשוט אלופי הגילגול!

 

**הופ הופ טרללה**



ביום חמישי חגגנו לדניאל שלנו יום הולדת שנתיים! דניאלי קצת התבייש ולא אהב להיות במרכז תשומת הלב אלא העדיף לשבת סביב חברים! זו היתה הזמדנות נפלאה עבורנו ללמוד שיש חברים שלפעמים החגיגה קצת קשה להם וחשבנו ביחד על דרך שבה נוכל לעזור לדניאל. בכל פעם חבר או חברה אחרת הזמינו את דניאל לשבת לידו/ה. 

ניגשנו אליו לאט לאט, הלכנו צעד צעד כמו הזיקית ונתנו לו כיף עדין ומלטף. גבע ואלה הפכו לגמדים קטנים אשר חיפשו את המתנה האבודה של דניאל. כאשר הם סוף סוף מצאו אותה הם ניגשו עליו יחדיו והסבירו לו בסבלנות וברוגע כיצד משתמשים בה! 

מזל טוב דנדון שלנו! תודה רבה על עוגת הגזר הטעימה והפירות המתוקים! 



**מעשה במברגה אחת וקיר טיפוס **



לפני כשבועיים שמנו לב שהאבנים בהם אנחנו נאחזים בקיר טיפוס בכדי להעלות עליו קצת רופפים. זה אומר שהגיע הזמן לחזק את הברגים. ניסינו לסובב, אך זה לא עזר! ניסינו לדפוק עליהם חזק , אך גם זה לא הועיל במיוחד! מה אפשר לעשות?… 

לפתע ראינו את צחי יורד מהמשרד כדי לשחק איתנו קצת, מיד קראנו לו לעזרה אולי לו יש פיתרון לבעיה! 

הפלא ופלא לצחי יש מברגה! 

שוב ראינו את צחי עולה ויורד במדרגות המשרד, והפעם בידו ארגז שחור ובארגז מברגה חשמלית! 

ישבנו סביבו וצפינו כיצד הוא מבריג את הברגים ומצמיד אותם לקיר הטיפוס. כאשר סיים בדקנו שאכן כל אבני הטיפוס מחוברים וצמודים היטב לקיר. ביקשנו ממנו לנסות גם והוא חלק איתנו את המברגה שלו (כמובן בהשגחתו) 

מאז ועד היום אנחנו כל היום עסוקים בלתקן את המתקנים השונים בחצר. כל כלי הופך לפטיש או מקדחה, אנחנו דופקים בפטיש, קודחים במקדחה, מתקנים ומחברים את כל החלקים! אפילו מקבלים פניות טלפוניות בנושא תקלות כאלה ואחרות! :)



**משחקי חצר **

****

במהלך המשחקים החופשיים שלנו בחצר שמנו דגש על אמצעי הזהירות שלנו. ממש כמו הזיקית שכל הזמן שומרת על שיווי המשקל, ועל הסביבה שלה כך גם אנחנו. 

הקמנו מסלולים צרים במיוחד, צעדנו בהם לאט לאט, פרסנו ידיים לצדדים כדי לשמור על האיזון. כאשר הרגשנו פחות יציבים מהליכה עברנו לזחילה, כך היתה לנו אפשרות לשמור על שיווי משקל גם בעזרת הידיים וגם בעזרת הרגליים!

תוך כדי אנחנו שמים לב לחברים שלנו… האם אנחנו יכולים להזיז את המסלול כאשר חברים הולכים עליו? לא ולא… למדנו שאנחנו מחכים בסבלנות עד שהחברים מסיימים את המסלול ורק כאשר יש לנו מעבר פנוי אנחנו יכולים לטפס. כאשר מסיימים את הטיפוס אנחנו בודקים שכל החלקים מחוברים אחד לשני כדי שהחברים שהולכים אחרינו לא יפלו, מחברים מוודאים שהכל יציב ואז אומרים לחברים ״אפשר להמשיך!״ . כך למעשה אנחנו גם מגלים אחריות כלפי עצמינו וגם כלפי החברים שלנו. 

אפילו לארוחת הצהריים נכנסו לאט ובזהירות, לא לרוץ כדי לא להחליק או ליפול! שומרים על הגוף! 

   

 ** פריחה וצמיחה בגן **



במהלך חג הט״ו בשבט שתלו שכבת הבגורים באדניות שתילים של כוסברה, נענע, מרווה, פטרוזיליה וחסה… אותם אנחנו בודקים ומריחים כמעט בכל יום.

 קטפנו מעט פטרוזיליה ומעט כוסברה, שטפנו היטב מהאדמה וטעמנו אותם בארוחת הבוקר, לצד ממרחי העדשים והטחינה עם היריקות הטריים. 

השבוע גילינו שבנוסף לצמחי התבלין גדלים באדניות שלנו גם עגבניות שרי קטנות ועגולות! 

העגבניות שלנו עדיין בוסריות וצריך להמתין עוד קצת עד שהן יהפכו להיות בשלות. איך נדע שהן בשלות למאכל? הן יחליפו צבע! במקום ירוקות, כמו שהן עכשיו, הן יהפכו להיות אדומות ורכות יותר. 

המשכנו לחפש ולגשש אחר עוד גילויים מעניינים ופתאום מצאנו תות! תות אחד אדום למחצה ועוד כמה תותים ירוקים! אפשר לאכול את התותים? עוד לא הם עדיין לא בשלים! אך אם נשקה אותם במים, ניתן לשמש לחמם ונחכה עוד קצת בסבלנות גם התותים יצמחו ויבשילו! כאשר הם יהיו בצבע אדום נדע שהם בשלים ואז נוכל לטעום מהם!    



**הודעות **

\*מזכירות שיום התחפושות שלנו הוא ביום שלישי 19.3. ביום זה הילדים מגיעים מחופשים לגן, מי שלא רוצה ממש לא חייב! חסכו מעצמכם לחימות מיותרות בבוקר, זו בחירה שלהם. אתם מוזמנים לשים את התחפושת בשקית נפרדת ואנחנו נציע לילדים להתחפש במהלך היום במידה וירצו. 

יום זה בדרך כלל עמוס רגשית, ומלא גירויים… תחשבו על זה לרגע כל המציאות לפתע משתנה להם. לכן אנחנו מקפידות לשמור על השיגרה והטקסים הקבועים ולא להפוך את היום הזה לקרנבל של מעמסה רגשית. 

לכן חשוב מאוד להקפיד על טקס הפרידה הרגיל- להיכנס לגן, לתלות את התיק על המתלה, מוצץ למגירה בקבוק למקום, ניגשים לגננת ונפרדים. בבקשה לא לשהות בגן מעבר לכך! צילומים אפשר לעצור לרגע והתצטלם בפינת הצילום אם זורמים, ובכלל מומלץ לצלם לפנינ עוד בבית או בדרך...

\*השתדלו להגיע ללא אביזרים נפרדים - פשוט אין לנו את היכולת לעקוב אחריהם…  

לא לשכוח להביא שקית נפרדת לתחפושות ולכתוב שמות!

\*	 שמות שמות שמות – אנחנו מבקשות לכתוב שמות שוב ושוב, וזה לא קורה...מה שגורם ללא מעט בילבולים. אני מאמינה שוכלו להקדיש כמה דקות בערב ולעבור על הנעליים והמעיל ופשוט להוסיף שם. בטוחה שזה לא יקח יותר מדקה ותעזרו לנו מאוד להפסיק לשחק במשחק הניחושים מדי יום. 

\*     לא לשכוח לכתוב שמות גם על הטיטולים. 

\*	נוהל ימי ראשון… סדינים רעננים ובקבוקי מים מלאים 



**שיהיה שבוע שמשי וצבעוני **

**ויקה וחולוד  **

****





## צעירים ב- שולה

נחיתה רכה ונעימה אל חג הפורים דרך הספארי האהוב שלנו 

כמו שבטח ראיתם ושמעתם כיתת הספארי שלנו הפכה ללהיט היסטרי 

השבוע העברנו את המפגשים שלנו בספארי וזו הייתה חוויה מדהימה. 

התחלנו את המפגש בכיתה הרגילה שלנו, עם שירי הבוקר והטקסים הקבועים

ומשם יצאנו למסע. 

רגע רגע, לא כל כך מהר! 

כשאנחנו יוצאים לטיול, ועוד טיול בספארי...איך אנחנו מתארגנים, מה אנחנו לוקחים?

ארזנו לנו תיקים אישיים. ומה כדאי לי לשים בתיק שלי, שאלתי את החברים והנה התיק שהרכבתי:

מנור הציעה כובע 

ליעד הוסיפה ענבים ואת אלונה חברה שלה 

שחק הוסיף כובע ואת אשד אח שלו הקטן

תמרי אמרה שכדאי לקחת בננה  

ואיך נגיע לספארי? 

הוא רחוק מכאן... אולי נלך ברגל? לא...זה יקח לנו המון זמן

אולי ניסע באופניים? אנחנו עוד לא יודעים לרכב...

אולי באוטו? אין מקום באוטו אחד ל15 שולות

טוב נו, אז רכבת!!!!

חצינו את הגן ברכבת, זו הייתה בהחלט נסיעה ארוכה ומפרכת

בדרך נופפנו לשלום לקבוצת תקווה שאוכלים ארוחת בוקר במבואה 

היינו קצת מופתעים לגלות שהחיים בגן ממשיכים בזמן שאנחנו במפגש... 

מזל שיש רכבת:) 



סוף סוף הגענו, עכשיו עם מנגינה נעימה ברקע אנחנו יכולים להתרשם מהספארי שלנו.. 

חיות רבות מתגלות בפנינו, כל אחד מאתנו נמשך לחיה אחרת אז יכולנו להסתובב עם עצמנו או לחבור לחבר או חברה. 

בדרך ראינו עצים גבוהים, שיחים נמוכים, הרים ואפילו בריכת מים קטנה שאפשר לשבת סביבה! 

ואם כבר לשבת, אולי נעצור לנוח? 

אנחנו הולכים כבר הרבה זמן, התעייפנו. 

עצרנו להוציא פרי ומים מהתיק שלנו. 

נשכבנו על הגב והבטנו למעלה, היי הנה שמיים בצבע תכלת! זה שמיים ממש מיוחדים, עם כפות ידיים של ילדים..



**ספר השבוע **

הספר שמלווה את פרויקט הספארי שלנו, "לקוף יש בעיה" / ג'וליה דונלדסון 

מתחבר לנו בצורה מושלמת לחוויה הצבעונית מלאה החיות שאנחנו פוגשים בספארי. 

ולאיזה חיה התחברנו יותר מכל....

"אל תדאג קופיף נחמד, נמצא לך את אמא תכף ומיד" אמר הפרפר...

יש המון חלקים כיפים בסיפור הזה, בנוסף לחיות ולחיבוק המשפחתי המיוחל 

פרפר קטן ואדיב שעושה מעשה כל כך חברי...

היינו חייבים לתת לו מקום במפגשים שלנו

הכרנו שרביט קסמים נחמדה 

ואמרנו "אברא קדברא, בילי בילי במבה, כולם הופכים לצפרדעים!"

לאט לאט מתחילות שולות לקפץ להם כמו צפרדעים בכיתה

הפכנו גם לאריות, לג'ירפות...

ועכשיו תעשו אתם את הקסם! 

תהפכו אותי לפרפר, פרפר עם כנפיים, מחושים...

הסתכלנו סביב הנה כנפיים והנה מחושים. אה זו תחפושת!!! 

החברים עשו קסם ואני הפכתי לפרפר. 

הכרנו את השיר של[ דתיה בן דור, אילו הייתי](https://www.youtube.com/watch?v=aM856Z3t_l0)

(השיר מתחיל ב0:57)

> "אילו הייתי פרפר קטן 
>
> אילו הייתי פרפר
>
> הייתי כל בוקר עף אל הגן
>
> ככה הייתי לי עף! "

גילינו שזה ממש נחמד ובעיקר צבעוני להתחפש לפרפר..

שאלנו את הילדימות האם הם גם רוצים להתחפש? חלק אמרו שכן וחלק לא.. 

היו ילדימות שהעדיפו לשתף בתחפושת העתידית שלהם ולא להתחפש הפעם 

כולנו לקחנו חלק פעיל בספארי, חלק עם תחפושת וחלק מחופשים בלב. 

הייתה חגיגה! 



**הגשת חומרים**



עדויות שמסגירות את הרומן שלנו עם הגואש שנמשך גם השבוע...

הפעם שני צבעים! 

בקערה אחת? מעניין מה יקרה..

אז באווירת הספארי וספר השבוע שלנו, הכנו פרפרים צבעוניים ויפים

כל חבר ניגש לבחור קערה עם שני צבעים,

בעזרת המכחול טבלנו, ערבבנו וצבענו  על גבי דף ארוך בו מצאנו לנו כל אחד את פינתו האישית.

הדף הארוך שימש עבורנו כמצע ליצירה קצת משותפת וקצת אישית, זו הייתה התנסות מעניינת,

הילדימות באופן טבעי התיישבו אחד ליד השני, ואפילו שאין גבול מוגדר לדף שלנו

כל אחד התמקד בשטח שלו ולא פלש לחלק שנצבע על ידי החבר שיושב לידו. 

כשהילדימות יודעים ומכירים את משמעות הגבול ומכבדים אותו, לא חייב חציצה פיזית שתפריד: ) 



**פרויקט מוסיקה וקצב עם אלינור**

****

אחד הדברים הכיפיים בגן שלנו הוא שאנשי הצוות יכולים להביא את עולמות התוכן שלהם, ולעשות חיבורים והתאמות לעולמות התוכן של הילדימות. 

אלי שלנו יצאה להשתלמות מוסיקה וקצב לילדים וחזרה מלאת השראה!

הילדימות קיבלו את הרעיון באהבה רבה.

הראשונים בתור היו מקלות התיפוף, אבל לא לפני שהשתטינו קצת והפכנו את השימושים של המקלות. טון טון הפך אותם לעגילים ותמרי לאף ארוך... 

תופפנו על הרצפה, לאט, מהר, חזק וחלש. 

שרנו ותופפנו יחד את[ השיר התוף הגדול ](https://www.youtube.com/watch?v=h8F9dhG55YI)

ואז הגיע לכיתה כלי שונה ומיוחד...הקחון. 

הקחון גדול וקצת מאיים, אז בהתחלה קצת היססנו...

מהר מאוד גילינו שהוא דווקא די חביב הקחון הזה.

גם עליו אפשר לתופף, עם המקלות? לא...הקחון יהרס!

נתופף עם הידיים שלנו. 

אלי, הוגת הרעיון ועינב בהופעת סולו עם הקחון, איזה עבודת צוות: ) 

הילדימות התנסו בתיפוף על הקחון והפגינו יכולות מרשימות! 

החלטנו שאת המפגשים שאלינור מעבירה (כששירז ביום חופש...) נקדיש לטובת פרויקט מוסיקה וקצב : ) 



**אחריות בזמן חצר **

זמן החצר שלנו הוא אחד האהובים עלינו ביום ולא סתם. 

בחצר כל אחד מאתנו יכול למצוא את עצמו... 

בארגז החול אם אני רוצה לשחרר קצת קיטור, 

במסלול אם אני זקוקה לאיזה קפיצה טובה וגלגול 

בבית העץ תמיד חמים לי ונעים 

להאכיל את שושנה ונבת הארנבת 

לזרוק כדורים מהבריכה, למיין לאסוף ושוב הכל מהתחלה..  

להסתובב עם תיק ביד אחת, טלפון ישן ביד השנייה, בובה ומקלדת, כי ככה הולכים לסופר היום.. 



אנחנו כבר כמעט לא נחוצות בתפקיד תיווך המשחקים לילדימות, 

המשחק שלהם לבד, אחד עם השני ואחד ליד השני קורה בצורה טבעית ומקסימה כל כך. 

עם כל הכיף הזה מגיעה גם אחריות!

אחרי שעבדנו בחצי שנה האחרונה על שיפור אופי המשחק שלנו, הגיע הזמן לעלות שלב קטנטן ולהוסיף מידת אחריות גם בחצר. 

בסופו של יום, אנחנו שואפים שהילדימות יהיו אחראיים לעצמם, לחברים שלהם ולמרחב בו הם שוהים. כל אלה הם דברים גדולים מאוד אבל אם נפרוט אותם לאט לאט...נגלה שיש דברים שאנחנו יכולים להיות אחראיים להם כבר עכשיו. 

מה למשל?

בזמן חצר אנחנו נמצאים בחוץ...אפילו שהחצר מוצלת, יש ימים חמים. הלחיים הקטנות שלנו נהיות אדומות, השבוע יכולנו ממש להבחין בכך.

ומה עלינו לעשות...לשתות המון מים כמובן 

בואו ניגש יחד לסלסלה, נבדוק האם צריך למלא את הבקבוקים שלנו? 

עצם ההתבוננות האם הבקבוק שלי מלא או ריק זה שיח שלם ולמידה בפני עצמה, 

ואם הבקבוק ריק מה נעשה? נלך למלא במתקן המים שלנו. 

אנחנו אמנם עוד לא ממלאים לבד אבל מתפקידנו לבדוק את מצב הבקבוק ולהביא לשירז ואלינור, לחכות בתור בסבלנות, להחזיק חזק את הבקבוק שלא יפול תחת זרם המים.. 

ועכשיו אפשר להמשיך לשחק! 

כל יום באותו מקום ובאותה שעה אנחנו יושבים לחברותא על הדק לפני ארוחת הצהריים...

אבל איך נדע שהגיע הזמן? שירז ואלינור יגידו לנו? לא ולא: ) 

קבוצת שמוליק יושבים תמיד לפנינו, לכן כשהם יושבים אנחנו כבר יודעים שבקרוב מגיע תורנו..

כל יום שלושה חברים אחרים מקבלים את תפקיד "מודיעי הדק פנוי" 

כשאנחנו רואים שכבר לא נשארו חברים מקבוצת שמוליק...השלישייה מתרוצצת לה בחצר ומודיעה בקול גדול : "הדק פנוי, הדק פנוי! הוא פנוי, הוא פנוי, הוא פנוי!:)" 



**תמונות מיום שבת**

הרבה שאלו והתעניינו בנושא...

איך זה קורה? מה עושים? האם הילדים מראים ומשתפים?

לא כל הילדימות מסוגלים עדיין לדבר ולשתף בפורום זה על חייהם האישיים, זה מעמד מחייב...

זה לא אומר שהם לא מתרגשים להראות לחברים ולקחת חלק בזה. גם להוסיף משפט, מילה או חיוך, הכל הולך...

כדי להתגבר על המבוכה מה עושים? 

משחקים משחק!

משחק של ניחושים...

אני מספרת על תמונה שבה רואים ילדה יושבת בספסל ואוכלת גלידה! 

(או שאם אתם כותבים משפט סביב התמונה, אני מספרת אותו כסיפור, בגלל זה נחמד שאתם מצרפים הסבר על התמונה.. )

אז מי זו הילדה הזו? 

ואם לא גילינו אנחנו מוסיפים רמזים...

החלק האהוב על הילדימות הוא לצעוק- "אני, זו אני!".

זה היה גם רמז לזה שתמשיכו לשלוח תמונה (במוצ"ש, אם לא הספקתם אז ראשון בבוקר עד 9:00), עדיף כזאת שנבחרה יחד עם הילדימות. 

זה משפר ומשמח לנו את מפגש יום א' מאוד. 

שיר ישן נושן שחזר לפליילסט המפגש שלנו,[ "קולילי"](https://www.youtube.com/watch?v=4PdyBgB_PxM)

(תבקשו מהילדימות שיראו לכם את התנועות..) 

הודעות ועדכונים

\# פורים. חג צבעוני כיפי ובאותה נשימה גם מורכב ועמוס רגשית. 

הילדימות מצפים מאוד, אך אל תעמיסו עליהם עם אביזרים ובגדים לא נוחים, זה ירד מהר מהצפוי...

בבקשה אל תשתהו בבוקר יותר מהרגיל, זה עלול להוות טריגר למעמס נוסף על הילדימות. אנחנו מבטיחות לצלם יותר מהרגיל. 



\# "תמונות מיום שבת, תמונות מיום שבת, מי רוצה לראות תמונות מיום שבת". 

\# סוף יום. במתכונת של יום רביעי השבוע (מי שראה), חצי בחצר וחצי במשחק בכיתה הגדולה. 

נבקשכם להגיע דרך החצר ולא לעבור את המחסום. תודה :)

\# ב10.4 אפרד מכם לתקופה קצרצרה, לרגל טיסה לתאילנד.

אחזור מיד עם חזרתם של הילדימות מחופשת הפסח. 

בקבוצה תהיה אלינור כמובן, וצוות מחליף : אחי צחי ועינב, כולם כמובן מכירים היטב את הילדימות .

\# נוהל יום א'- סדינים, בקבוקים מלאים, סלסלה מחכה לכם מעכשיו בכיתה הגדולה. 



**שבוע צבעוני**

**שירז אלינור **



## בוגרים א – תקווה

שבת שלום 

נתחיל באיחולי החלמה מהירה לעמנואל שלנו. מקווים שיחזור אלינו כבר השבוע לחגיגת פורים שתתקיים ביום שלישי.

**ממשיכים להכנס אל תוך הג'ונגל**

בהמשך לשבוע שעבר, גם השבוע המשכנו לטייל ולהכנס אל תוך הג'ונגל. 

במפגשים, רקדנו ושרנו לצלילי השירים הקבועים שלנו רק שהפעם עשינו זאת תוך שימוש בג'ונגל שצמח לנו בכיתה. הלכנו לגן ובדרך עברנו בג'ונגל עם השיר "איזה בוקר נהדר", היינו החיות בג'ונגל עם השיר "אילו הייתי" והסתכלנו על הג'ונגל ממעוף הנשר עם השיר "הנשר" וראינו את העצים והחיות בג'ונגל מלמעלה. קטנים קטנים...

לאחר זמן המפגש, הלכנו לטייל בג'ונגל דרך הדמיון, והפעם, לקראת פורים הקרב ובא, השתמשנו גם בתחפושות.

לפני שיצאנו, ארזנו תיק;  נבו כמובן שם פנקייקים בתיק עם שמנת חמוצה ותותים, ארבל הציע לשים אוויר בתיק, בועז שם ביצי עין, תומר הציע לשים משחק, אלונה הציעה לשים מוצצים, ליאו חשש שאולי נפגוש אריה ולכן הציע לשים מקל בתיק כדי שנוכל לגרש אותו, אדם הציע לשים בתיק תנור, עוגיות ובמבה. שמנו גם בקבוק מים, מגבת ושמיכה ויצאנו לדרך!

הלכנו לטייל, ראינו עצים גבוהים וחיות שונות, הקשבנו למים הזורמים.. עד שהתעייפנו וישבנו. ואז... בזכות התחפושת המקסימה שאדם הביא לנו, יכולנו לפגוש אריה. אדם בחר בלני ובפלג ללבוש את התחפושת שלו. ואז האריה נכנס לכיתה, הכרנו אותו, שאלנו לשמו ומה הוא אוהב לאכול... כך במהלך השבוע השתמשנו בעוד ועוד תחפושות של חיות שאותם פגשנו בסיורינו בג'ונגל. 



**כוחה של סליחה**

אחד הערכים שמאוד חשובים לנו להקנות בקבוצת תקווה ובאופן כללי בגן הוא ההתייחסות לסביבה שלנו ושמירה עליה. 

השבוע במהלך אחד המפגשים, החבריםות בתקווה ישבו כהרגלם ליד הקיר. רק שהפעם... היה שם הדשא בג'ונגל שאותו הכינו הילדיםות בקבוצת שולה. מתוך התלהבות ותוך כדי הפעילות קרענו את הדשא מהקיר. אחרי שזה קרה, דיברנו על כך שזה לא כל כך נעים שמישהו טורח ועומל ומישהו אחר הורס. לא יכולנו לעבור על כך בשתיקה והחלטנו לעשות מעשה. בשיתוף פעולה החלטנו להכין דשא חדש!

פרשנו נייר ארוך, שמנו עליו צבע צהוב, כחול וגם לבן (כך גם נזכרנו בערבובי הצבעים שלמדנו עליהם), והתחלנו במלאכה. ערבבנו עם ספוגים ועם הידיים, יצרנו גוונים שונים של ירוק, לפעמים עם יותר צהוב או יותר כחול וראינו מה יצא. עבדנו במרץ עד אשר מילאנו את כל הדף. לאחר שהדף התייבש, גזרנו ממנו דשא חדש לכיתה ותלינו אותו.

הילדיםות גם חשבו על כך שכדאי גם להגיד לשולות סליחה. לני ויערה הסכימו להיות הנציגות שלנו. אז אחרי המפגש, הלכנו כל הקבוצה יחד לקבוצת שולה, ולני ויערה אמרו בשמנו שאנחנו מצטעריםות על כך שהרסנו להם את היצירה שלהם. השולות מאוד התרגשו מכך שהבוגרים באו והתנצלו. זה המשיך להעסיק אותם גם אחר כך.

עברנו יחד תהליך משמעותי של הבנה שחשוב לשמור על הסביבה שלנו ועל מה שאחריםות יוצריםות. מההבנה של המעשה, דרך תיקון ועד התנצלות כנה. אמירת סליחה ללא תיקון והבנה אמיתית היא אמירת סרק, ולכן היה לנו חשוב לעבור את כל התהליך. ובהחלט היה מרגש.



**מסיבת פיג'מות!**

> "בלילה לפני שהולכים לישון,
>
> אני עושה לי אוהל ליד הארון.
>
> מזמין את אחי הקטן וגם בובה,
>
> ואז ביחד עושים מסיבה.
>
> בלילה לפני שכמעט נרדמים,
>
> לובשים את הפיג'מה בלי הכפתורים.
>
> לא רוצים לישון,
>
> מזמינים חברים,
>
> אמא באה,
>
> אבא בא,
>
> ועושים מסיבה!"

[מסיבת פיג'מות](https://youtu.be/7PnYS5Q6kXk)



אתמול חגגנו מסיבת פיג'מות בקבוצת תקווה.

איזה כיף היה לראות את החבריםות מגיעיםות עם פיג'מות מתוקות ומביאיםות קצת מעולמם בבית. 

אחרי ההגעה לגן, לביא, אלונה, ארבל ולני עזרו לארגן את הכיתה. מילאנו את הכיתה שלנו במזרונים ועליהם פרשנו סדינים גדולים. לאחר מכן, המשכנו למשחק חופשי בחצר. במהלך זמן החצר, חלק מהחבריםות הלכו לעמדה שאחי פתחה ובה היא איפרה אותםן לבחירתםן. 

לאחר ארוחת בוקר חגיגית של יום שישי, נכנסנו לכיתתנו, חלצנו נעליים והתחלנו במסיבה!

רקדנו, קפצנו והשתוללנו על המזרונים, התכסנו בסדינים ושמנו ראש על הכריות ולא רצינו להפסיק! 

אחרי שהוצאנו אנרגיות, התיישבנו כדי לראות את המשחקים והבובות שהחבריםות הבאנו. כל חבר/ה הציג/ה בפנים הקבוצה את מה הוא או היא הביאו. מקסים לראות שישנו שיח ישיר כבר בין הילדימות לבין עצמם... הם כבר לא זקוקים לנו כמתווכים ושואלים ישירות-איזו בובה הבאת? אתה אוהב אותה? הפיגמה הזו נוחה לך? אילו ציורים יש לך על הפיגמה? מי קנה לך אותה?...

אחרי התצוגה המקסימה והמרגשת, סידרנו את המזרונים בערימה גדולה והתיישבנו להאזין לסיפור "שר הילדים" של לאה גולדברג. ביום חמישי כבר קראנו את הסיפור בפעם הראשונה. הסיפור מספר על שר הילדים אשר מתעורר בלילה, מסתכל על החלומות של הילדים ומבטיח להגשימם אם יזכרו אותם. במהלך מסיבת הפיג'מות, שוב חזרנו אל הסיפור, רק שהפעם האזנו לו בליווי מוזיקה קלאסית אשר ליוותה אותו. היינו מרותקים לסיפור ולמוזיקה. 

היה יום מרגש, מהנה ובלתי נשכח!



**מוזיקה ללב היא חודרת**

השבוע נהננו ורקדנו לצלילי שיר שארז שלח לנו:

[Chordettes - Lollipop](https://www.youtube.com/watch?v=3rYoRaxgOE0)

 

וממנגינה מעניינת שאדם שלח לנו. תוך כדי המנגינה ניגנו בכינור כמו בשיר, והופתענו כשמוזיקה הפכה מהירה יותר ויותר:

[David Garrett Csardas- Gypsy Dance](https://www.youtube.com/watch?v=RqBJnBU6Pkg)





**הודעות חשובות**

\# נוהל יום ראשון- סדינים רעננים ובקבוקים מלאים. 

\# לא לשכוח להודיע על הגעה ב9:00 או אי הגעה (בימי רביעי שלחו בהודעה לאדריאן(.

\# אנחנו מזכירות לכם שוב לשלוח תמונות מהסופ"ש בימי ראשון עד 9:00.

\# לא לשכוח לכתוב שמות על הטיטולים.

\#המשיכו לשלוח שירים שהילדיםות אוהביםות לשמוע בבית. זה ממש מהנה עבורנו. אפשר לשלוח גם דרך הספוטיפיי.

\#פורים פורים פורים- מגיעים מחופשים ביום שלישי. בקבוצה שלנו יש לא מעט ילדים רגישים, קחו בחשבון את נטיות ליבם של הילדימות, אם הם קצת יותר מתקשים ברגעי עומס, אל תתאכזבו כשלא ירצו להתחפש. זה באאמת בסדר. שלחו לנו את התחפושת בשקית.. במהלך היום אם יזרמו ננסה להציע לבישת התחפושת (לרוב זה עובד). בבקשה המנעו מאביזרים, קשה לנו להשגיח על כל החפצים זה יום עמוס 



**שיהיה שבוע נפלא,**

**אדריאן, רעות ותמר**

****

## בוגרים ב- הלו יעקב

## 

**פורים בסימן חיות הג׳ונגל בהלו יעקב **

פורים זה חג עמוס. התחפושות, הצבעים והגירויים לא מקלים על הילדימות ביום החג ולכן הדרך שלנו להתכונן ולחוות את החג התחילה כבר קודם, כשפרויקט הג׳ונגל-ספארי שלנו יצא לדרך.

התחלנו עם  טיולים בדימיון, הפכנו ארגז קרטון למיני ג׳ונגל , והשבוע סוף סוף סיימנו את כיתת הג׳ונגל שלנו.

ביום ראשון ישבנו והחלטנו איפה נשים תוכי או קוף איפה חסר עץ והיכן כדאי למקם את המפל שלנו, בכל זאת חיות חייבות מים. 

ובמהלך השבוע שאר קבוצות הגן שולה, שמוליק ותקווה תרמו את פריט הג׳ונגל שלהם, אנחנו גילינו מי או מה הצטרף אלינו… יצרנו עולם שלם בגן והוא רק שלנו. פשוט קסם.



**השבוע במפגשים**

בכיתה על ההר הכי גבוה (ארגז המזרנים) חיכו לנו תחפושות, של מה?

של חיות כמובן (:

נמר,אריה,קוף,צפרדע, פרפר ועוד… התלבשנו ומיד הפכנו לחיות כל אחד תפס את מקומו. הצפרדע ישבה בבריכת המים הקטנה שאליה נשפך המפל שלנו, הדב חיפש מערה, האריה הסתתר בסבך העלים והפרפר ליד הפרחים. ושאר החברימות שבחרו לא להתחפש מה איתם? הם היו המטיילים, ארזו תרמיל, לקחו משקפת ויצאו לסיור מודרך בג׳ונגל.

התהלכנו, פגשנו חיות,ברחנו מאריה וגם דב, חיפשנו תוכי על העץ בעזרת המשקפות ושמענו את פיכפוך המים.  



**הכנסת אורחים**

מנהג קטן וחמוד שנראה לנו שנאמץ בזמן שאנו במפגש קבוצות הצעירים נמצאים בזמן חצר, הם שומעים את השירים שלנו ומידי פעם מצטרפים אלינו מבחוץ.

השבוע החלטנו להזמין לשיר ההתעמלות שלנו כמה חברימות מקבוצת הצעירים שולה, הלו יעקב קיבלו אותם הסבירו להם מה עושים ודאגו לרקוד לצידם בזהירות.

כייף לראות אותם יחד הצעירים כמעריצים והבוגרים כמטפלים, מכוונים (:

 

**ג׳ונגל בתוך ג׳ונגל**

****

שישי סרט מה בחרנו לראות? חיות בטבע

פרשנו מזרנים על הריצפה, הנחנו כריות גדולות ומפנקות ואחרי ארוחת הבוקר נכנסנו לכיתה להקרנת סרט טבע.

מה יותר מדהים מלצפות בג׳ונגל בתוך ג׳ונגל.

המקרן עבד ושלח קרן אור גדולה ישר לקיר שממול והמתין לחברימות שיכנסו.

בזמן ההמתנה שיחקנו משחק של אור וצל גם פה ניסינו לזהות חברים שעמדו מול המקרן היה קל לזהות את אלה עם פרטים מיוחדים כמו רעמת תלתלים, קוקו גבוה ועוד… ממש כמו משחק הצל בחצר כשהשמש פינקה אותנו בביקור.

כשהסרט התחיל והחיות מילאו את המסך היתה התרגשות גדולה, מין סגירת מעגל שכזו, סגירת פרויקט הג׳ונגל שלנו.



**ספארי וג׳ונגל **

הכיתה שלנו לעיתים היתה ספארי- ביקרנו, טיילנו, ישבנו על ספסל לנוח. רוב הזמן הכיתה היתה ג׳ונגל אהבנו להתהלך כשיש את קולות הטבע מסביב, הדמיון שלנו עף גבוה יחד עם נשרים וציפורים.

בסרט ראינו קטעים מצולמים מהג׳ונגל ומהספארי … כשראינו בצילומי ספארי קוף מצולם מבעד לסורגים התחילו השאלות למה הוא כלוא? האם הוא יכול לצאת? ואם יש לו חברים?….. מאותו הרגע הם ציינו בכל שלב איפה ממוקמות החיות בספארי או ג׳ונגל.

הילדימות זיהו כמעט את כל החיות גילינו היכן הן חיות, מה הן אוכלות, איך הן משחקות או שוכבות להן בשמש…

התעמקנו בסוריקטה קטנה ראינו כמה מהר היא חופרת לעצמה מחילה… ואת האורנג אוטנג המרשים הוא ממש דומה לנו, ידיים רגליים גוף התנועה שלו זה מדהים.



** ואיך אפשר פורים בלי ציורי פנים עם אחי**

פעם בשנה זה קורה, נפתחת עמדה בה יש מגש מסודר להפליא עם מברשות בגדלים שונים פלטת צבעים מרשימה מראה קטנה ומקומות המתנה ותצפית.

הילדימות מתיישבים, מתעניינים וממתינים בסבלנות לתורם. בזמן הזה ילד/ה בעמדת האיפור בוחר/ת צבעים ומה לצייר..

אחי שאלה אם הם רוצים ליד העיניים ואם מציק או בכלל מדגדג הילדימות ידעו איך לכוון את אחי וליצור לעצמם חוויה נעימה ולא מתסכלת.

תענוג היה לראות את הפרצופים המצחיקים תחת מברשת מדגדגת (:



**עבודה בגינת הירק שלנו…**

בכל יום אנו בודקים מה שלום האדניות ופעם בשבוע מטפלים בהן.

אנו מורידים את העלים היבשים והצהובים, הופכים קצת את האדמה ומשקים כשצריך.

איך יודעים שצריך להשקות? בודקים, אנו נוגעים באדמה ומרגישים האם היא לחה או יבשה.

השבוע למדנו לבדוק לפי חוש הריח …השתמשנו באף שלנו ושמנו לב שיש הבדל בין ריח של אדמה יבשה לאדמה לחה… כשהיתה יבשה ניגשנו להביא מים בדרך כלל לוקחים כלים מארגז החול וממלים הבם מים, הפעם ביקשנו מהחברימות לחפש כלי שיכיל מספיק מים, שישימו לב שהוא לא מבד או מחורר.

המון רעיונות היו כמו כף של טרקטור, קסדה, וחתיכות לגו גדולות וחלולות. 

הלגו התאים מצוין ובמקביל גם ניקינו אותו.



**ומה גילינו באדניות השבוע**

שהפטרוזיליה צומחת ממש מהר.

שיש לנו תות חצי אדום וחצי ירוק הזזנו אותו לכיוון השמש ובמהרה הפך לאדום.

גילינו שעלי הכרובית הם מעדן, טעמנו הרחנו ורובנו הסכמנו שלגמרי אפשר להכניס לסלט.



**חגיגות יומולדת בהלו יעקב**

השבוע חגגנו לזוג חברים נדב וגיא היה מדהים כל כך התרגשו אחד בשביל השני (:

והלו יעקב תמיד בעננים בחגיגות יום הולדת אז שתיים בשבוע ,אושר אחד גדול.

תודה על הפינוקים והעוגות הטעימות .

מזל טוב למשפחת נדב ומשפחת גיא(:



**הודעות ועידכונים**

יום א׳ בנוהל סדינים רעננים ובקבוקי מים מלאים.

לגבי הבקבוקים שימו לב שהילדימות יכולים לפתוח ולסגור לבד, שאין בעיה קבועה עם קש או פייה. 

אנו מאוד רוצים לתת להם את המקום להיות אחראיים ועצמאים עם הציוד שלהם ומקרים כאלה מגבילים אותם הם לא יכולים לבד. 

הכינה נחמה חזרה לבקר נא שימו לב לראשי הילדימות.

תמונות סוף שבוע, עם הסבר קטן(:



**שבוע נפלא **

**אורטל ודור**
