---
title: מיומנויות והשלכות
date: 2023-05-05T10:42:49.575Z
---
**שבת שלום לכל משפחות הגן,**

**כמה הודעות בטרם נעבור לעדכון:**

**1.   נחמה קפצה לביקור**: שימו לב, היו כמה מקרים של כינים בגן. נשמח שכולם יעשו סירוק יסודי עם מסרק כינים בסוף השבוע, וטיפול במקרה הצורך, כדי שנחזור לשבוע חדש נקיים. אחרי שבוע יש לעשות שוב סירוק וטיפול אם מצאתם כינים, כדי לוודא שלא בקע דור חדש…

**2.     פורום הורים**: פורום הורים בנושא המעבר לגן עירוני יתקיים השבוע ביום שלישי ה-9.5 בשעה 20:00 בזום. הפורום מתאים יותר לשכבת הבוגרים – עבור שכבת הצעירים נקיים שבוע לאחר מכן הרצאה נוספת בנושא הגמילה מחיתולים, עכשיו כשזה רלוונטי יותר לרוב הילדימות.

**3.** **פתיחת השערים הקטנים:** נבקש שלא תפתחו עצמאית את השערים הקטנים, אלא המתינו בסבלנות שמחנכת תגיע לפתוח אותם, גם בשעות ההגעה לגן וגם בשעות היציאה מהגן. זהו נושא בטיחותי שחשוב שכולנו נקפיד עליו! אנחנו מקפידות מאוד על הגבול הזה מול הילדימות: רק מחנכות פותחות שערים, וחשוב לנו שתעזרו לנו להדגיש אותו, בכך שגם אתם מחכים למחנכת שתפתח. בנוסף, בבוקר זה מאפשר לנו לדאוג שקיבלנו כל ילדה וילד כמו שצריך כשאנחנו זמינות להם, ובסוף היום לוודא שאף ילד לא מתחמק דרך השער בטעות.

**שבת מנוחה, אחינועם, עומרי וכל צוות גן ילדי הטבע הדמוקרטי**

## **שכבת הצעירים**

השבוע התחלנו באמת לחזור לשגרה, אחרי שהתאוששנו מחופשת פסח וחגגנו את יום העצמאות. במסגרת השיח שלנו בשבועיים האחרונים על עצמאות אישית, חיזקנו את הדגש על המיומנויות האישיות שלנו. אנחנו מתרגלים יותר ויותר חליצה ונעילה עצמאית של נעליים, תשומת לב להיגיינה ולניקיון שלנו, ומיומנויות בסיס כמו אחיזה בכף או שטיפת פנים.

השבוע הוספנו מיומנות חדשה לארגז הכלים שלנו: ניגוב טחינה מהצלחת! במקום כריכים עם טחינה, כל ילד.ה קיבלו כף טחינה לצלחת. מה עושים איתה? הילדימות הסקרנים שלנו כמובן טבלו ישר אצבע וטעמו! אבל איך נוכל לאכול מבלי ללכלך את הידיים ולמרוח טחינה על כל הפנים? לקחנו את מקלות הירקות שלנו וניסינו לטבול בטחינה – כמה טעים! לאחר מכן, קיבלנו פרוסת לחם. מה נעשה? איך נהפוך אותה לכריך טחינה? למדנו לנגב את הלחם בטחינה, וניסינו גם לקחת קולורבי ולהשתמש בו כדי למרוח טחינה על הלחם. בשלב הזה אנחנו עוד מתמלאים בטחינה, אך ככל שנתרגל את הניגוב והטבילה יותר, נדע לשמור על פנים וידיים נקיות גם כשאנחנו אוכלים טחינה.

בארוחת הצהריים שלנו שמנו לב לקרב את הצלחת שלנו כמה שיותר לגוף, ולרכון מעליה, כדי שהאוכל יפול לנו בחזרה לצלחת ולא על החולצה. השתדלנו לאכול בעזרת הכף ולא בעזרת הידיים. איך נאחז נכף? שמנו לב שכשאנחנו אוחזים קרוב יותר לחלק שאוכלים ממנו, יש לנו שליטה טובה יותר בתנועת איסוף האוכל מהצלחת והעברתו היישר לתוך הפה. החזקנו את הכף עם האגודל למטה וגב היד למעלה, ולא הפוך, כדי שהאוכל יישאר בתוך הכף ולא יפול החוצה. שמנו לב שהאוכל מתחיל להגיע לתוך הפה הרבה יותר!

ומה עושים אחרי שמסיימים לאכול? שוטפים ידיים ופנים! נעזרנו בשיר שאנחנו אוהבים: "[מה קרה לחתלתול](https://www.youtube.com/watch?v=f4EPFn6CU38&feature=youtu.be)" כדי לתרגל את השטיפה. התבוננו במראה אחרי כל ארוחה וניסינו לראות אילו חלקים של הפנים מלוכלכים: המצח? האף? שפשפנו אותם טוב טוב בעזרת הידיים. ומה עושים כשזה לא יורד? מוסיפים סבון! לסבון יש ריח טוב והוא גם מצליח לפרק את המאכלים השומניים יותר כדי שנוכל לשטוף אותם! הסתכלנו שוב בראי וראינו שאנחנו נקיים ויפים :)

**אחיזה**

במקביל לתרגול אחיזת הכף, הימים חמים, ואנחנו החזרנו פעילות אהובה לחצר שלנו: מכחולי מים! גם הם דורשים תרגול אחיזה – כיצד נחזיק בהם כך שנוכל לשלוט בתנועה שלהם ולצייר עימם? במקביל לתרגול האחיזה, מכחולי המים מספקים פעילות מהנה וכיפית – אנחנו מציירים על הדק, על הקיר, על בית ההוביט, ורואים איך כשהשמש מחממת את הציורים שלנו, הם נעלמים! וכך אפשר לצייר שוב ושוב, בכל פעם ציור חדש!

בשבוע הבא נמשיך לתרגל את האחיזה שלנו וכמובן שלל מיומנויות נוספות!

בינתיים מחכות לכם בגן ביום ראשון – לא לשכוח בקבוקים מלאים וסדינים נקיים!

**צוות שכבת הצעירים: יגאל, מיכל, קיילה, עדי, נופר, אליסה, הדר ושגיא**

## **שכבת הבוגרים**

**עצמאות** 

בהמשך לשיח העצמאות האישית שלנו אנו ממשיכות לדייק ולהעמיק עבודה פרטנית וקבוצתית.

השבוע דייקנו עבודה פרטנית בשולחנות. מה זה אומר? 

משחקי השולחן שלנו נפתחים בכל בוקר ובכל סוף יום העבודה בשולחן היא אישית או זוגית.  כאשר נגיע לפעילות נקבל משחק על שולחן וחלקים בכלי ייעודי אנו נבחר לשבת או לעמוד. נתחיל לשחק! מה קורה כשחלק נופל? נרים בחזרה למקום. מה קורה כשסיימתי? אחזיר את כל החלקים לכלי הייעודי ואשאיר את השולחן נקי ומסודר לטובת אלו שבאים.ות אחרי. 

מה קורה אם גם אני רוצה לשחק? אתבונן בשולחן ואבדוק אם יש מקום. אלך למחנכת ואבקש. מה נעשה אם אין מקום? אמתין שיתפנה! אנו לא נזרז את החברימות נאפשר להם.ן זמן שקט ורגוע לפעילות מלאה כפי שאנחנו היינו רוצימות. 

 **השלכות** 

שכבת הבוגרים בקפיצת גדילה ובאופן טבעי יש גם בדיקת גבולות חדשה. 

השבוע התחלנו להעמיק במילה האהובה עלי- השלכות אשר מלמדת אותנו המון על הבחירות שלנו. 

בצק! מה יקרה אם אשטוף ידיים מבלי להוריד את רוב הבצק מהאצבעות…חתיכות בצק קטנות יתקעו בחור הניקוז של הכיור והוא נסתם! 

מה יקרה אם אבחר לקשקש על הדוכן בחצר? לכלכתי שטח משותף ואצטרך לשפשף ולנקות. 

מה יקרה אם אבחר לא לשתות מים אאלץ לבלות את היום בכיתה הממוזגת. כך גם לגבי זריקת צעצועים מעבר לגדר. 

**מצה מצויירת** 

התחלנו לעבוד עם צבעי מים הדורשים מאיתנו עדינות ותיכנון.. כדי להקל עלהילדימות ובאמת להמחיש להם את העבודה העדינה בחרנו שמשטח הציור יהיה מצה! למה מצה כי יש מלא שאריות מפסח ומי ידע שמצה יכולה להתייבש (:

המצה המאוד שברירית מגיבה באופן מיידי ללחץ של המכחול ונשברת אם אנו לא עדינות מספיק. בדרך הזו הילדימות הרגישו ושמעו שמשטח הציור שלהם נשבר מתפורר. האחיזה הפכה להיות עדינה יותר הילדימות ניגשו לצבע קצת אחרת הן.ם צבעו את המצה האהובה, את החריצים, לפי הפסים ויצרו מצה מצויירת.

**צוות שכבת הבוגרים - אורטל, גבי, חוה, רוני, מייקי ונופר**