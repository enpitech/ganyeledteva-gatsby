---
title: העצמאות שלי
date: 2022-05-04T12:13:33.056Z
---
**חג שמח לכל ההורימות!**

1. **פורום הורים מעבר לגן עירוני**:  יתקיים ביום שני הקרוב, 9.5.22 בשעה 20:00 בזום, טבלת הרשמה תישלח בתחילת השבוע. 
2. **טיול משפחות**: פרטים לגבי הטיול יישלחו אף הם בתחילת השבוע - ארגון הטיול בהנהלת קבוצת הורימות שהתנדבו לכך.

**חג שמח מכל צוות גן ילדי הטבע הדמוקרטי**

## שכבת הצעירים

השבוע חגגנו יחד את יום העצמאות! כל הגן התקשט בדגלים שמתנופפים להם ברוח בכחול ולבן, והילדימות מאוד התרגשו למראה הקישוטים. גם על החג הזה כמובן דיברנו באמצעות סימני החג. התבוננו בדגלים, וראינו באילו צבעים הם: כחול ולבן. התבוננו בצורות שעל הדגל: שני פסים ארוכים, ושני משולשים זה על זה, שיחדיו יוצרים כוכב מיוחד שנקרא "מגן דוד". לכבוד החג, גם הבצק שלנו התקשט ונצבע בכחול. לקחנו קצת בצק לבן וקצת כחול, ובדקנו מה קורה כשמערבבים אותם: הילדימות לשו ולשו. בהתחלה ראינו ששני הצבעים מתפתלים זה סביב זה ויוצרים פסים עדינים של צבע בתוך הבצק. לאט לאט, הצבעים לגמרי התערבבו זה בזה, וקיבלנו צבע תכלת!

המשכנו לשיר את "ארץ ישראל שלי", התבוננו במפה גדולה של ארץ ישראל, והנחנו עליה את הדברים שנבנו בשיר: בית, עץ, גשר… הילדימות התרגשו לראות את המפה מתעשרת בכל פעם בעוד דבר, וראינו כמו הרבה עבודה הייתה למי שבנו את המדינה.

אבל עיקר השיח שלנו על החג בכלל התמקד בעצמאות האישית שלנו - מה אני יודעת לעשות כבר לבד? חשבנו על הפעולות שאנחנו עושים מדי יום: נכנסים לבד לגן, מניחים את הבקבוק במקום, חולצים נעליים ופושטים גרביים לבד. אנחנו אוכלים לבד, שוטפים ידיים לבד, בוחרים לבד בגדים, מותחים סדינים על מזרנים… ועוד המון המון דברים! השבוע גם הוספנו לדברים שאנחנו עושים לבד פעולה חדשה בגן: להניח את התיק שלי במקום בבוקר בעצמי. זו הזדמנות מצויינת להכניס את כל החפצים לתיק, כדי שלא יאבדו לנו בחצר, והפעולה נותנת לילדימות אחריות על החפצים שלהם ועל מיקומם. הילדימות מאוד אוהבים להיכנס ולבחור מיקום לתיק, וגם אתם יכולים לספר להם מדי בוקר שהם יכולים להיכנס לגן, להניח את הבקבוק בסלסלה ואת התיק בכיתה! 

ביום שלישי החגיגה הגיעה לשיאה, ובהתרגשות רבה התכוננו לארח את שכבת הבוגרים בחצר שלנו! בבוקר הכנו טחינה טעימה שתספיק לכל הגן עם עדי - לקחנו המון טחינה גולמית, והוספנו לה לימון, שום, מים ומלח כדי שתצא לנו טעימה ונוזלית מספיק כדי לטפטף לנו על הפלאפל הטעים שראובנה הכינה והסלט שהבוגרים הכינו לנו. לקראת הצהריים, סידרנו היטב את החצר כדי שיהיה בה מקום לכו-לם! הבוגרים הגיעו וחילקו לנו לנו אוכל מדוכני הפלאפל, ואנחנו התיישבנו לאכול בחוץ יחדיו. זה היה מאוד מרגש לראות את כל השכבה אוכלת בצוותא, ואת כולם טועמים מהדברים החדשים בתפריט!

**אז חג שמח לכולם, מחכות לכם ביום ראשון עם בקבוקים מלאים וסדינים נקיים!**

**צוות שכבת הצעירים - חוה, מיכל, עדי, בר, שיר, רוני ואולגה**

## שכבת הבוגרים

השבוע חגגנו עצמאות למדינה שלנו! עוד שנה של צמיחה ממש כמונו…

ראינו דרך השיר "ארץ ישראל שלי" שהמדינה גדלה בזכות אלה שהאמינו שזה יכול להיות מקום נהדר - אז סללנו כבישים, בנינו בתים, כתבנו שירים והיום אנו נהנים/ות מהעצמאות שלה ושלנו.

אז איך קוראים למדינה שלנו? ישראל

בת כמה היא? 74 

מה יש בתוך המדינה שלנו? ערים, הרים, נחלים, מדברים, גינה וקיוסק. 

מהי הציפור הלאומית שלנו? דוכיפת.

איך נראה הדגל שלנו? כחול לבן, יש בו פסים, שני משולשים שיוצרים יחד צורה חדשה ומעניינת שנראית כמו כוכב - מגן דוד.

**העצמאות שלנו!**  

אנחנו בשלב נהדר בשנה בה כל הילדימות כולם/ן בקפיצת אביב פיזית ,קוגניטיבית וורבלית .  

הלמידה המשמעותית בגן שלנו נמצאת בכל פעולה שבה הילדימות חלק ממנה. יחד עברנו על הפעולות שלנו במהלך היום מה אני יכולה ויודעת לעשות לבד ועם איזה פעולות  אני עדיין צריכה קצת עזרה.  

למדנו לנעול נעליים, לגרוב גרביים, להיפרד מהחיתול, להיות קשובימות לחברימות, להיות חלק מקבוצה! זה הזמן שלנו לעצור, להתבונן, לשמוח ולהיות גאים וגאות ביכולות שלנו ובגוף שלנו. ואז - אפשר להתחיל למצוא את המטרות הבאות שלנו!  

ולנו יש פלאפל...  

את יום העצמאות חגגנו בארוחת צהריים משותפת לשתי השכבות. במהלך היום חגגנו את העצמאות שלנו כל אחת מהשכבות היתה אחראית על חלק מהמזון, ארגון אזורי ישיבה ודוכנים. 

ומה אכלנו? פלאפל כמובן! המאכל המייצג את הישראליות המשותפת לכולם/ן, אהוב ובריא. שכבת הבוגרים היתה אחראית על הכנת סלט ירקות דק דק. הילדימות בחרו ירקות, שטפו תחת זרם מים והיו חלק מתהליך החיתוך - נישנשו וניהלו שיח על בטיחות מול סכין, על חלקי הירק, המרקמים והצבעים שלהם.  

שכבת הצעירים אירחה אותנו בחצר שלה ואנחנו הפעלנו את הדוכנים. איך התכוננו לתפקיד החשוב הזה? בעזרת משחק סוציו דרמטי בחצר בארגז החול ובכיתה, הילדימות תירגלו הגשה, מכירה ונשנוש משותף. 

בארוחת החג הילדימות הגישו לשכבה הצעירה פלאפל חם וטרי שראובנה הכינה. הבוגרים שלנו שאלו את הצעירים מה הם רוצים בתוך הפיתה: טחינה? אולי סלט?הם/ן היו מדהימים/ות, תפעלו בנועם את הדוכנים ושמחו לעזור לצעירים להכין לעצמם צלחת. המון תודה לכל הבוגרימות הנהדרימות שלנו!

<DIV align="left">

**<p>Gaby's Corner**

<P>This week when talking about Israel's birthday, we talked about the different things Israel has and used some toys to help us learn some new words in English. What did we build in our country?  We built \\*houses\\* and \\*streets\\* with \\*bridges\\*, and planted many beautiful \\*trees\\*. In the classroom we also wanted to see what it would look like, so we used our train tracks to build a path with a bridge and cars, and lined it with houses and trees.

<P>Lately, many of the children have been talking about Monsters in the yard. So in English time we decided to go on a Monster hunt! We tiptoed through the forest, swam through swamps, and were on the lookout for the big hairy green monster! We ran into pumpkins that blocked the way and had to hop over them. We reached trees and heard owls singing from the branches. We made it to a cave and when we looked inside there was a monster! oh no!. We weren’t scared though!!

<P>You can try going on a \[monster hunt](https://youtu.be/4ebiV7uu2t0) from home - who knows what you will find? The song is based on the book “We’re going on a Bear Hunt” by Michael Rosen, and utilises repetitions of several important words: \*over, under, big, green, scary\*.

</DIV>

**חג שמח! מחכות לכם ביום ראשון עם בקבוקים מלאים וסדינים נקיים -** 

**כל צוות שכבת הבוגרים: אורטל, גבי, נופר, הילה, רוני, תמר ושגיא**