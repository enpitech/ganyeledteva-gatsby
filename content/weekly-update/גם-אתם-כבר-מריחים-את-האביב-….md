---
title: גם אתם כבר מריחים את האביב?
date: 2018-03-10T14:20:29.000Z
img: /img/pics/2123aa27-5ebe-444b-97d2-e49dd9aa2065.jpg
---
עדכון שבועי - ילדי הטבע הדמוקרטי 10.3.18

שבת שלום לכולם

לקראת פסח, אנחנו מתארגנים על חבילות מזון לניצולי שואה דרך העמותה לעזרה מיידית לניצולי שואה  וביוזמתם של ההורים של רועי- סתו יוני ניר. 

מייל נפרד ישלח אליכם ביום ראשון.

חופשת פסח בין התאריכים 30.3 יום שיש ועד ל7.4 שבת. ביום ראשון 8.4 חוזרים לגן כרגיל.

כינים!!! התופעה מתפשטת. אנחנו ממש מבקשות- הורים שהצוות יידע אותם על כינים/ ביצים שמצאנו בראש- להקפיד על ניקוי לאורך שבוע - סירוק במסרק קל! כמו כן, כלללל המשפחות, ממש נשמח אם תעבירו מסרך צפוף אחרי כל חפיפה. רק ככה נמגר את התופעה :) 

ב10.4 תתקיים בגן הרצאה על החינוך הדמוקרטי ואיך הוא מתבטא בגן שלנו. יהיה מעניין מאוד :) הודעה נשלחה לכם במייל  נפרד.

הימים התחממו, כדאי להתחיל להלביש חולצות קצרות מתחת לבגדים הארוכים, בצהרים חם ממש

שוב מבקשות מאוד מאוד מאוד לשמור על השער סגור בכניסה ויציאה- העיפו מבט אחורה. אנחנו עובדות על פתרון אך התכנון והביצוע לוקחים קצת זמן 

חניה- לאחרונה ביקורי משטרה, אפשר להסביר להם שיש כאן גן ומטעם העירייה הם יודעים ומכירים. אפשר גם לקרוא לי (לאחי) כדי שאדבר איתם.

השבוע ביום שישי החלטנו לנסות ולשנות את ברכת קבלת השבת לגרסא שיותר מתאימה לנו והיא יותר שלנו. זה עבד הנפלא ואני [מצרפת כאן את נוסח הברכה](/img/pics/2123aa27-5ebe-444b-97d2-e49dd9aa2065.jpg) (מתוך: תפילילה)

שבוע נפלא

אחי וכל צוות ילדי הטבע הדמוקרטי

> > אפרוחיה

היי הורים שלנו... כאן אחי משדרת אליכם אחרי שבוע מופלא בקבוצה שלנו!

קרן יקריתנו טסה לברלין להתחתן עם אורי בחיר ליבה, ואנחנו התגעגענו מאוד.

ובכל זאת, מילינו את הימים שלנו בהמון המון עשייה.

התחלנו את השבוע במשחקי חיפוש דינוזאורים בחול. לקחנו קופסא גדולה ומיינו בה חול, בהדרגה הוספנו כל מיני סוגים של דינוזאורים. הראנו לילדים שהכנסנו אותם פנימה, וכיסינו בחול... הילדים מיד הבינו את המשחק וניסו לחלץ את הדינוזאורים מהחול. הם שיחקו כל כך יפה והצליחו לחלץ את כלללל הדיזונאורים! (סליחה על החול בבגדים ..). בשלב זה אנחנו בר לומדים מונחי יסוד כמו- בפנים, בחוץ, גלוי, מוסתר... את כל אלו אנחנו לומדים דרך המשחקים כשצוות המחנכות מתלמללות את מה שהילדים מבינים- "את לא רואה את הדינוזאור כי הוא מוסתר" "הוצאת את הדינוזאור ועכשיו הוא מחוץ לקופסא". נסו לאמץ דיאלוג זה גם בבית.

בהמשך השבוע הזדמן לנו להכיר את הצלחת הוסטיבולרית שבחצר (אדום- לבן) התחלנו לשבת בתוכה ולהסתובב בה, אבל אז גילינו שאנחנו גם יודעים לסובב אותה! סובבנו וסובבנו ופתאום גבע ועומר זרקו פנימה כדורים. פתאו ראינו שהכדורים מסתובבים גם הם וממש מתקיימת שם מסיבת סיבובים!! התלהבנו כל כך והוספנו עוד ועוד כדורים עד שהם התחילו לעוף החוצה.

על הדרך גם למדנו משחק סובב ועצור! כשאומרים סובב וסובב וסובב - מסובבים. כשאומרים עצור! עוצרים. צריך להיות קשובים מאוד כדי לדעת מה עושים עכשיו? החברים שלנו שיתפו פעולה ובימים שלאחר מכן ראינו אותם יוזמים את המשחק בעצמם. גם כאן, הכרנו מושגים חשובים כמו עצור! מסתובב! בפנים ובחוץ...

בהמשך השבוע אלי הביאה לנו נעימת פסנתר מקסימה... שהמקצבים בה משתנים. מהירים- ואיטיים. אלינור חילקה לילדים מטפחות והם הלכו יחד בכיתה לפי הקצב.. מהר... ולאט... מהר... ושוב לאט! עוד מושגי יסוד שהכרנו באמצעות משחק.

כל כך התלהבנו מהתנועה בהתאם למקצב, שהחלנו לנגן בכיתה עם מה שיש- לקחנו קוביות קטנות וגדולות והכשנו איתן זו על זו. ראינו שכשמקישים על קוביות בגדלים שונים בצלילים להם שונים! ומה גילינו עוד? שאפשר להקיש על הרצפה ויוצאת מנגינה נפלאה.! חקרנו את הכיתה וגילינו שאפשר לנגן גם עם הלגו. מיה לקחה שתי קוביות לגו ומחאה איתן כפיים, וכך גילינו עוד דרך לנגן עם המשחקים שלנו :)

צירפנו את השיר ["התוף הגדול" ](https://www.youtube.com/watch?v=h8F9dhG55YI)ודרכו למדנו את המושגים- חלש וחזק... ניסינו לשלוט בעוצמת ההקשה לפי מילות השיר. לא תמיד זה היה לנו קל אבל אנחנו מתאמנים :) 

ובנימה אישית- אחרי מעל חודש שלא יצא לי לבלות עם הקבוצה תדיר, זכיתי להיות נוכחת בשבוע הזה בקבוצה ופשוט התענגתי!!! קודם כל, לא הולם יותר לקרוא להם תינוקיה, כי הם פשוט לא! כבר מזמן הפכו לקבוצת ילדים וילדות גדולים ועצמאיים.

הרגשתי נחת! זה באמת היה מדהים להתבונן בהם ולראות כמה כולם עסוקים, יודעים מה הם רוצים, יודעים לבקש, מתקשרים אחד עם השניה. בעיקר הרגשתי שכל ילד וילדה יש להם מקום משלו, וביטוי משל עצמו והילדים- רגועים. מגיבים בשלווה לאוירה הזו. אנחנו נהנות לא מעט מזמן שאפשר פשוט להתבונן בו.

ולסיום סיומת... בחמישי הגיע יום חםםםםם ממש ממש חם! ומה יותר כיף מקצת מים בחצר? שפכנו מים בכלים והתחלנו להשפריץ! אין יותר כיף ומרגש מזה... 

עבר עלינו שבוע נפלא

קרן שלנו חוזרת ביום שני, אלינור וטלי תפקדו בצורה מושלמת בתקופה זו ומגיעה להן מילה טובה :) 

הודעות:

סדינים רעננים

בקבוקים ומוצצים עם שמות

בבקשה- טיפול כינים!!!!!!! זה לא נגמר.

מומלץ להתחיל לשלוח חולצות קצרות. חם בצהרים.

נבקש לשלוח קרם הגנה במהלך שבוע הבא- אנא כתבו שמות!!! :)

סופשבוע חמים !

באהבה

אחי, טלי, אלינור וקרן ממרחקים. 

> > צעירים א'

שבוע חם ומתחמם!

אין ספק שמרגישים את שינוי העונות באוויר. אם בבוקר כשאנחנו מגיעים לגן עדין צריך חולצה ארוכה, עד שנכנסים לארוחת הבוקר כבר חלק מהחברים מבקשים מאיתנו להוריד חולצה ולעבור לשרוולים קצרים. אנחנו מאוד רגישות למזג האוויר שבחוץ ומקפידות לשנות את הבגדים של החברים בהתאם: אם לנו חם ואנחנו מורידות סווטשרטים וחולצות ארוכות, אז בטח גם לחברים חם והם ישמחו לעבור לבגדים קלים יותר. בגלל שכבר ממש חם ונעים בחוץ אנחנו גם משחקים יותר במים בין אם מדובר במים בשולחן המים או במים בארגז החול שיוצרים לנו בוץ נעים וקר.

בזמן האחרון החברימות מאוד משפרים את יכולות השפה והתקשורת שלהם: 

במשחק בחצר החברים מצליחים לדבר יותר זה עם זה ולתקשר טוב יותר. למשל אם חבר לקח את המשחק שלי, אני יכול להגיד לו "תחזיר לי" והחבר מקשיב ומכבד את הבקשה. השבוע גם ראינו המון מקרים מקסימים בהם החברים חשבו על פתרון למריבה לגמרי לבד ובלי תיווך של הגננת! ליאו ולביא רצו לכבוש את אותה קסדה. הגננת אמרה שאי אפשר ששני החברים יכבשו את הקדסה באותו הזמן. אז מה עשו החברים? פשוט הלכו להביא עוד קסדה! מקרה דומה קרה עם החברים נבו לביא ואיתי שרצו לשחק בחישוק והיו להם רק שניים, אז החברים ניגשו לפינת המשחקים וביקשו שנביא להם חישוק נוסף שהיה תלוי על החומה. איזה אלופים!

בארוחת הבוקר כשאנחנו שואלות כל חבר או חברה אם הם רוצים טחינה כולם עונים ב"כן" או "לא". כשהחברים רוצים תוספת הם כבר לא אומרים "עוד עוד" או משמיעים צלילים כלליים, הם כבר אומרים את שם הירק שהם רוצים או את ההברה האחרונה ככה שאנחנו ישר מבינות איזה תוספת הם רוצים. 

באופן כללי, ארוחת הבוקר הוא זמן נפלא לעבוד על מיומנויות שונות, אחריות ועצמאות. לפני שאנחנו מתחילים לאכול אנחנו ממיינים ביחד את הצלחות של ארוחת הבוקר לפי צבעים - החברים כבר יודעים לזהות את כל הצבעים השונים וגם יודעים מתי מניחים את הצלחת הירוקה בערמה של הצלחות הירוקות או מתי אין ערמה לצבע הזה וצריך לעשות מקום חדש. אחרי שכל הצלחות ממוינות, אנחנו שמים בכל צלחת ירקות ושואלים כל חבר איזו צלחת הוא רוצה. חלקם אומרים את שם הצבע במלואו, חלקם רק את ההברה האחרונה. אבל רגע! אחרי שקבלתי צלחת מתחילים לאכול? לא ולא! אנחנו מחכים עד שכל החברים קיבלו צלחת, אומרים ביחד בתאבון ורק אז מתחילים לאכול! לחלק מהחברים עדין קשה להתאפק ואנחנו צריכים להזכיר להם שאנחנו מחכים שכולם יקבלו צלחת. אז החברים מיד מחזרים את הידיים לברכיים ומחכים בסבלנות מרשימה שיגיע הזמן להגיד בתאבון.

גם במפגשים אנחנו ממשכים לעבוד על מיומנויות של סבלנות והקשבה תוך משחק מוסיקה ותנועה. אחרי פורים ראינו שהחברים ממש נהנים מהרעשנים והחלטנו להמשיך לשחק איתם עוד קצת. לצלילי השיר ["תנועות ידיים"](https://drive.google.com/file/d/1GWP_MP0CreGNSdNz70jSye5Cff4W6KgM/view?usp=sharing) אנחנו עושים דברים שונים עם הרעשנים: מרימים... ועוצרים! מורידים.... ועוצרים! מנערים.... ועוצרים! מסובבים... ועוצרים! לא תמיד החברים מצליחים לעצור כשאומרים. אז מה עושים? מבקשים מחברים שהצליחו שידגימו לנו איך אפשר לעצור. אנחנו מתבוננים היטב היטב כיצד החבר מדגים ואז מנסים שוב בעצמנו. לרב אחרי שהתבוננו פעם אחת אנחנו מצליחים הרבה יותר טוב כשאנחנו מנסים שוב בעצמנו.

אחרי ששיחקנו ברעשנים  הבאנו לכיתת המפגש כלי אחר - מקלות תיפוף! למדנו לתופף במקלות חלש וחזק (בעיקר חזק) לאט ומהר לצלילי השיר[ "בואו נתופף על התוף הגדול" של נוגה גבע](https://www.youtube.com/watch?v=h8F9dhG55YI)

משחק נוסף שאנחנו משחקות עם החברים במפגש הוא של הליכה בחלל - אנחנו מזמינות את החברים ללכת במרחב הכיתה כפי שמתחשק להם אבל כשאנחנו שומעים את צליל חליל הבמבוק כולם צריכים לרוץ ולעמוד ליד הקיר. נחמד לראות שחלק מהחברים מציצים עלינו בזמן שהם מהלכים בכיתה כדי לבדוק אם אנחנו עומדות לנגן בחליל כדי שיהיו מוכנים לרוץ לקיר מהר וכמה הם נהנים מהמעבר מהליכה לריצה. 

במפגש הכרנו השבוע עוד כלי מיוחד שהדר קיבלה מהודו: משרוקית עץ שמשמיעה קולות ציפור! בעזרת המשרוקית אמרנו בוקר טוב לכול הילדים במפגש ושמענו כיצד "הציפור" מצייצת לכל חבר וחברה. השימוש בכלים השונים גרם לנו לרצות לשמוע עוד כלי נגינה אז לפני השיר האחרון שאנחנו שומעים בכל מפגש אנחנו לפעמים מזמינים את הגיטרה ופורטים עליה מעט. אחרי שאנחנו פורטים על הגיטרה ורואים כמה צלילים שונים אפשר לייצר בעזרתה אנחנו שרים יחד את ["כולם מוחאים איתי כף" ](https://www.youtube.com/watch?v=UX5pSSS_S54)בליווי הגיטרה ויוצאים לחצר. 

ההקשבה לצלילים השונים והתנועה המשיכה גם בחצר. ישבנו כולנו על הדק והבאנו 4 בובות של חיות שונות. פיל, סוס, ציפור וחתול. מי יודע איזה צליל משמיע הסוס? -ניההייי! ענו החברים. ואיזה צליל משמיע החתול? -מיאו!! ענו החברים. איזה צליל משמיע הפיל? -פפפיף! ענו החברים והניעו את היד כאילו הייתה חדק. ואיזה צליל עושה הציפור? -ציפציף! ענו החברים. אז אם החברים יודעים כל כך טוב את הקולות שמשמיעות החיות, בו נראה אם הם יוכלו לזהות את החיה לפי הצליל. כל פעם הזמנו חבר או חברה להקשיב לגננות ולרוץ לתת נשיקה לחיה שמשמיעה את הצליל הזה. הכי קשה היה לחברים להבדיל בין הצניפה של הסוס לחיצרור של הפיל (שתכלס, נשמעים די דומה כשמנסים לחקות את הקולות שלהם). גם כשהיה לנו קשה למצוא את החיה הנכונה ביקשנו עזרה מהחברים שמיד ידעו להגיד לנו איזו חיה משמיעה איזה קול. אחרי הקשבה לקולות וזיהוי החיה הנכונה, הוספנו עוד אלמנט למשחק - התנועה של כל חיה! הזמנו את החברים לדהור אל הסוס כשהם שומעים צניפה, ללכת על ארבע אל החתול כשהם שומעים יללה, לנוע בכבדות ובצעדים גדולים אל הפיל כשהם שומעים את החיצרור שלו, ולעוף במהירות לשמיעת ציוץ. חלק מהחברים מאוד נהנו לגשת אל הבובות עם התנועות השונות, חלקם העדיפו פשוט לרוץ אל הבובה ולתת לה נשיקה.

מזל טוב לרועיקי שחגג יום הולדת שנתיים השבוע! חגגנו כהרגלנו יחד עם כל החברים האביזרים והשירים במפגש, וכשיצאנו לחצר רועיקי חילק לנו עוגות מאפינס טעימות. אחרי הנשנוש שיחקנו יחד עם כל החברים באחד המשחקים האהובים על רועי - קליעה לסל! כל חבר עמד בתורו בחישוק, לקח לו כדור בצבע אדום או כחול וקלע אותו לקופסה באותו הצבע. היה ממש כיף!

עדכונים ותזכורים:

\*לאחרונה היו המון מקרים של כינים אצל ילדים בגן. שימו לב לגירודים והקפידו לטפל בכינים במהירות כדי למנוע הידבקות.

\*לא לשכוח חולצות קצרות! שימו לב לשינויים במזג האויר והכינו בגדים בהתאם (:

\*עוד בנושא החום, נבקש מכל משפחה להביא לגן קרם הגנה עם שם שנוכל לשים לילדימות בזמן המשחק בחצר בשעות הצהריים.

\*לא לשכוח מצעים בראשון

חיבוקים ונשיקות

הדר וענת

> צעירים ב'

דור חזר!!!

יההההה כמה כייף שהלו יעקב שלמים שוב .

גם אתם כבר מריחים את האביב?…. שבוע שטוף שמש היה לנו הזרועות חשופות, מים בארגז החול, חולצים נעליים וואו כמה נעים לכסות את הרגליים בחול .

הצלחנו לזהות לאן קרני השמש מצליחות להגיע בחצר המוצלת שלנו.

עמדנו יחד ונהננו מהחמימות וכשזה הרגיש יותר מידי חזרנו לצל … עכשיו השמש לא חמה במיוחד בקיץ כבר לא יהיה נעים לעמוד תחת השמש הקופחת.

שאלנו איך אנחנו מגינים על עצמנו מהשמש ?. כובע, קרם הגנה משקפי שמש ….

כשישבנו באחת מהפסקות המים בחצר והחלטנו להוריד עוד שכבה חלק מהחברים היו עם שרוולים קצרים, הזרועות חשופות… גילינו את המרפק ודיגדגנו קצת בבית שחי זה תמיד מפתיע ומדגדג.

במפגש של יום ראשון התבוננו בתמונות של החברים . 

שכבר יודעים לספר ולהסביר מה הם עשו בסוף שבוע עם המשפחה .

סיטואציה שדורשת מאיתנו סבלנות אנו למדים לא להתפרץ למילים של חבר להמתין שיסיים.

וגם לאחר שסיפרתי את הסיפור שלי והחברים הקשיבו אני אכבד ואהיה סבלני ואקשיב לסיפור של החבר.

הילדים מצפים לשייח הזה בכל יום ראשון … המשיכו לשלוח תמונה אחת של חוויה מהסופ״ש.

פעילות ארגז חול-

בארגז החול החברים קיבלו כלים אישיים עם מים עבדו ביחד ולחוד….

השתמשו בכפות כדי לאסוף את החול ולהעביר אותו למים ….הידיים השתכשכו להן שם בפנים עוד קצת חול ועוד חול ועוד.. עד שכל המים נספגו …איזו מן תחושה זו ?! מים קרירים עם חול רטוב… ויש לנו בוץ. כ

במהלך השבוע איתגרנו את הלו יעקב קצת יותר, והפעם הנחנו כלי מים גדול במרכז ארגז החול.

שלחנו את החברים לאסוף כלי שיתאים לאיסוף המים.

נוודא שהוא מתאים לפתח מיכל המים לא גדול מידי ולא קטן מידי ובמיוחד שמנו לב שזו לא מסננת או כוס עם חור אחרת המים בוווורחים .

הלו יעקב יכלו לקחת מים כראות נפשם.

הזכרנו לשים לב לחברים שמסביב ולפנות את אזור המים לאחר שהוא נאסף לכלי שלנו, כך יהיה מקום לעוד חבר …

גילינו כמה מהר המים נספגים בחול וכמה זה מאכזב לפעמים שהופ ,הם נעלמים ... 

היתרון הוא שהחול רטוב ובוצי לקציצות, כדורים, ארמונות או סתם לחפור ולגלות אוצרות כמו- צדפים או כף שהתחבאה.

רצינו את כל המים לעצמנו אבל ידענו שאנו חולקים עכשיו.

 אז נתנו מקום גם לחבר לאסוף מים.

עזרנו אחד לשני וחלקנו כלים… היו רגעים שהחברים התבלבלו צעקו או כעסו דיברנו ,שאלנו, הבהרנו חיבקנו והמשכנו הלאה … 

חשוב ליצור סיטואציות חברתיות בהן נוכל לעצור ולתרגל עבודה בקבוצה …

משחק האנדנדינו שלנו הוא מצוין לתירגול ראייה מרחבית לשים לב לחברים שלצידי .

ברגע שמושמע השיר החברים רוקדים ,הולכים במרחב כשהשיר נעצר חוזרים לעמוד צמוד לקיר …

לפני שהשיר מושמע אנו מזכירים לחברים את כללי המשחק ומוסיפים שמאוד מסוכן להשתולל מישהו עלול להיפגע… לא נשכבים על הריצפה או יושבים באמצע הכיתה רק צמוד לקיר עם רגליים שלובות כדי שהחברים שרוקדים לא ימעדו. 

במהלך המשחק אנו מוצאים רגעים שכאלה עוצרים הכל ומדברים …מתחילים בלגשת לילד הנפגע עוזרים לקום מציעים מים וחיבוק.

כשהכל נרגע אפשר לנסות להבין יחד מה קרה … רצית לשבת ולא להשתתף במשחק זה בסדר גמור ואיפה בחרת לשבת? - באמצע הכיתה,

ומה קרה?.. חבר לא שם לב שאתה פה ומעד עלייך.

שאלנו את החברים אם אנחנו בוחרים לנוח ולשבת איפה אפשר ?..צמוד לקיר .

כדי שחברים לא יפלו… עם תירגול, המקרים האלה כמעט ולא קורים ואם כן החברים יודעים לנזוף ולהתעקש שיקום.

שינויים לטובה בהלו יעקב -

נתחיל ב…..שיר בוקר חדש….

החיבור אליו היה מיידי .... את שירי הבוקר אני בוחרת לפי יכולות ההבנה והשפה של הילדימות בהתחלה תיארנו את הבוקר, השמש, האור את הרעשים מסביב ,ציפור ורוח .... 

בפעילות משותפת מלאת דימיון התעוררנו ,התמתחנו, סידרנו מיטה הלכנו לשטוף פנים ולצחצח שיניים התכוננו לגן ועוד התרגזנו שאמא או אבא התעכבו ולא הזדרזו כמונו.

הגוף שלנו מכיר את התנועות ללכת, לצחצח שיניים, לקפל שמיכה… מכיר את רצף הדברים והגיע הזמן לחבר לפעולות האלה שיר עם מנגינה שנוכל להשתמש גם במילים ולא רק בגוף.

החברים תיק תק למדו את השיר ומתלהבים לפגוש אותו בכל בוקר.

[שיר מתוק וקסום לבוקר חדש .
](https://youtu.be/YlrGq57DOdQ)

> מתחת לשמיכה מגיע סוף חלום
>
> בלי ששמתי לב התגנב היום 
>
> קרן צהובה פוקחת את עיניי
>
> איך תמיד השמש מתעוררת לפניי?
>
> בואי ואראה לך שמש עגולה
>
> איך אני בין רגע מתעוררת כמו גדולה !
>
> לקום מהמיטה ולסדר אותה.
>
> לשטוף טוב טוב במים עיניים .... לחיים
>
> שיניים ושיניים כל כך הרבה שיניים 
>
> מבט את הראי מי זו שם? אני!
>
> חולצה ומכנסיים כפתור אחרי כפתור 
>
> גרביים נעליים יודעת גם לקשור
>
> ואמא מוכנה לקלוע לי צמה כי לבד קשה אני עוד קצת קטנה .
>
> שותה את כל השוקו מבקשת עוד
>
> בתוך התיק יש סנדוויץ
>
> נשיקה לאמא ולאבא גם 
>
> שמש צהובה תלווי אותי לגן ...
>
> עוד שנייה ממש ... שנייה ממש מתחיל עוד יום חדש .
>
> סדר חדש ומשמח בצהריים ... 

זמן פעילות חופשית בין המפגש לארוחת הצהריים שונה במקצת.

הגענו לשלב של קפיצה בהלו יעקב ובכלל בגן זה זמן מצוין להשתמש במשאבים שלנו שהם ילדי הגן בכל הגילאיים … החשיפה לפעילויות עם קטנים יותר או גדולים יותר מעשירה ומאתגרת דרך מצויינת לתרגל אמפתיה התפשרות ,לעמוד על שלי, לדרוש ושיתוף פעולה… מדהים כמה ביטוי יש לערכים האלה בזמן משותף בחצר.

כשאנחנו ניכנסים לאכול צהריים קבוצת ציונה נשארת לסדר את החצר .... הלו יעקב לגמרי יכולים לעזור .

אז בפעילות משותפת עם שירז וליטל החלטנו לאחד כוחות ולהשאר בחצר עוד קצת לפני ארוחת צהריים ולתת יד בסידור … 

בפעם הראשונה הלו יעקב שרגילים להכנס לאכול התרגשו מהשינוי.

 דיברנו על החצר כמה כייף היה לשחק בה … שאלנו האם החצר מסודרת או מבולגנת ?… מאוד מבולגנת. קבוצת ציונה תשמח אם נעזור לה נכון?… כן גדול נשמע רגע לפני שציונה התחילו לקרוא הלו יעקב בואו בואו … החברים רצו בשמחה לעבר המעגל.

ציונה פינו מקום והתיישבנו יחד… הבוגרים נהנים מהמעמד שלהם הם עוזרים, מלמדים, תומכים בצעירים מהם זה מעמד שהם ציפו לו.

ספרנו יחד עד 10 ומ ס ד ר י ם ! לא צפינו את שיתוף הפעולה המלא הילדים סידרו את החצר יחד עם תיווך מהצוות במהירות הבזק. פייר הופתענו (:

בסיום סידור החצר אנו יוצרים מעגל חברים ענק ציונה והלו ביחד.

אנו מתבוננים בחצר המסודרת ..בגאווה. 

מוחאים לעצמנו כפיים וממשיכים.. 

בוחרים שני נציגים מכל קבוצה שתפקידם לחלק את כוסות המים.

אנו שותים לרוויה ונכנסים לאכול בזוגות אחד ציונה אחד הלו יעקב …אנו אוכלים יחד כולנו בשולחנות משותפים .

כייף לראות ולשמוע מהצד את השייח שלהם ההזדמנות להכיר טוב יותר ילדים מקבוצות שונות היא מדהימה .שבוע מספק ומרגש.

מזלטובים

מזל טוב לעמיתי פאי המתוק ולאנה נוש נוש המהממת שחגגו שנתיים .. תודה להורים על הפינוקים, הילדים שמחו מאוד לקבל פירות כקינוח לארוחת הבוקר פעמיים בשבוע  (:

ביצירה השבוע השתמשנו בצלחות גדולות וצהובות בחרנו בגואש, עבדנו בזוגות כל אחד מהילדים בחר שני צבעים וכך היו להם ארבעה צבעים משותפים .

השתמשנו במכחולים או באצבעות .

הלו יעקב תירגלו עבודה בשניים - עכשיו אני בוחרת צבע ,תמתין שאסיים, 

אנו לא מערבבים את כל הצבעים יחד כשאנו בזוג אפשר לערבב על הצלחת או הדף אם החבר השני גם בעיניין אז יאלללה בלגן.

לאחר שצבענו בגואש הרגשנו שזה לא מספיק… מיד שלפנו דבק, פיסות נייר, מקלונים ועוד…

החברים עירבבו גואש ודבק .. קישטו את הצלחת שלהם שהפכה להיות כדור הארץ או פרצוף מצחיק …

מצחיק היה לראות את אלו שהצלחת לא הספיקה להם להבעת היצירתיות והשתמשו בזרועות הידיים והפנים כקנבס.

הודעות -

נא לבדוק את ראשי הילדים מביצי כינים וכינים אם יש נא לטפל!

הימים מתחממים אנו ציידו את התיקים בקרם הגנה עם שם .

ושיטת השכבות חולצה קצרה ארוכה ואם צריך גם עבה ונוכל לקלף את הילדים(:

וזוג גרביים נוסף בתיק.

מגבוני חודש מרץ מי שעדיין לא הביא מזכירה שירדנו ל- 2 חבילות .

בנוהל יום א׳

סדינים רעננים בקבוקי מים מלאים 

מזכירה לא להיכנס בבוקר עם שקיות מלאות כל טוב השתדלו להיפרד מזה לפני הכניסה לגן.

שבוע חמים ונעים

אורטל ודור

> בוגרים

שבוע חמים במיוחד עבר עלינו, זמן החצר שלנו הרגיש קיצי למדי, פשטנו שכבות, שיחקנו במים, הכנו מבוץ עוגות, רכבות, מכוניות ומה לא!  בעיקר שמנו לב שאנחנו צמאים הרבה יותר מהרגיל ושתינו המון המון מים. החברים החליטו לשדרג את משחק השתייה האהוב "מיקי מיקי" ולהפוך אותו לאנושי הרבה יותר... תחילה משחקים לפי "סמי,סמי,סמי,סמי,סמי, ה-כבאי!" , לאחר מכן בוחרים שם של אחד החברים בציונה (לדוגמה- אבי-אבי-אבי-אבי- נעם! ) בהבהרה האחרונה כולם עוצרים, ומי שאמרנו את שמו בוחר חבר אחר שמשחקים לפי השם שלו. 

בחצר פגשנו לראשונה את נמרוד, מחנך חדש בגן שלנו, שיעבוד כרגע כממלא מקום. לא עברו מספר דקות ונמרוד כבר הפך לדרקון. החברים בציונה מתחבאים כולם יחדיו בתוך בית העץ, מתבצרים שם וברגע שהדרקון לא שם לב, רצים לצד השני של החצר. 

לאחר ההיכרות הבלתי פורמאלית בחצר, היה לנו כבר הרבה יותר קל להזמין את נמרוד להצטרף לציונה באחד מימי השבוע, כדי להכיר אותנו ואת סדר היום שלנו. החברים מאוד אוהבים אורחים (במיוחד אם הם יכולים להפוך לדרקונים). ישבנו יחד בחברותה ונמרוד הציג את עצמו כנמרוד/נימי/קיפי. איך יכול להיות שיש לו כל כך הרבה שמות? מה זה שם חיבה בכלל?שם שאנחנו נותנים למישהו שאנחנו אוהבים? מי נותן לנו את השמות חיבה שלנו? האם יש לנו רק שם חיבה אחד? רומיצ סיפרה לנו שקוראים לה גם רומיצ וגם ג'וני, ואת שתי השמות היא אוהבת! עשינו סבב היכרות לנמרוד, בו כל אחד הציג את השם שלו וגם את שם החיבה שלו! 

השבוע את החברותה שלנו פתחנו במחיאות כפיים סוערות לנבחרת התחתונים (שמורכבת מהרבה גיבורי על, כדורגל, מכוניות...) החדשה שלנו בציונה, עדן, תום ועמית, שמגיעים עם תחתונים לגן ומקפידים לשמור עליהם יבשים. איזה אלופים! אנחנו מזכירים לשאר החברים שגם להם יש חלק חשוב במשימה, להראות ולעזור לחברים שלנו. אנחנו שואלים מי יוכל לעזור? החברים שמאוד אוהבים להתנדב, באים להדגים וללוות את החברים המצטרפים לשירותים. 

בחברותה אנחנו אוהבים לפטפט ולספר חוויות שעברו עלינו, מהבית, מגינת השעשועים, או סתם סיפור שמתחשק לנו לספר. פעמים רבות אנחנו נלהבים כל כך לדבר ולא שומעים כלום חוץ מהמון המון רעש. מושיטים את יד קדימה, מותחים חזק את האצבעות ואומרים סטופ! כולם לוקחים נשימה עמוקה ועוצרים. איך אפשר לדבר בלי להפריע אחד לשני? אולי נרים את היד, אולי נשאל את החבר, האם הוא סיים לדבר? 

השבוע בפינת הספרייה שלנו, גברת תולעת ספרים החליטה לספר לנו סיפור קצר. מאוד קצר. מאוד מאוד קצר. מה זה הסיפור הזה? ת-ק-צ-י-ר. כל החברים מתגלגלים מצחוק, מה זו המילה המצחיקה הזו? איזה תולעת ספרים מבולבלת! התולעת קצת נעלבה, היא חשבה שהחברים צוחקים עליה, אז ביקשה לספר לחברים שהיא בכלל לא ממציאה, באמת יש מילה כזאת, אפילו שהיא נשמעת מצחיקה.. התולעת סיפרה לנו שתקציר זה סיפור מאוד קצר, שמספר לנו בקצרה מה הולך לקרות בספר שלנו, או על מה אנחנו עתידים לקרוא...ואיפה הוא נמצא הסיפור הקצר הזה? אולי מקדימה, אולי מאחורה? הבטנו וחקרנו את כריכות הספרים שלנו, שיערנו השערות עד שלבסוף מצאנו! הפכנו את הספרים שלנו והנחנו אותם כלפי מטה. מדוע אנחנו צריכים תקציר? אולי זה יעזור לנו לבחור האם זה הספר שאנחנו רוצים לקרוא? בכל פעם החברים ביקשו מהתולעת שתקריא תקציר אחר, כדי שיוכלו להכיר את הספרים לפני שאנחנו בוחרים איזה מהם אנחנו רוצים לקחת הביתה. 

אלמנט הזמן בציונה הופך להיות מעניין ורלוונטי הרבה יותר! החברים שואלים כל הזמן, מה השעה? ויש הרבה חברים שלאחרונה מביעים התעניינות גם בשעון יד (ואף מגיעים איתו לגן) וגם בשעון שנמצא במבואה. בהתחלה היינו אוהבים להמציא שעות כמו "רבע לשמשון", אבל לאחרונה העיסוק בשעות ספציפיות הפך להיות קונקרטי הרבה יותר. כל יום בשעה 11:00 אנחנו שואלים- "חברים אתם יודעים מה השעה?" השעה 11:00! מה עושים בשעה 11:00? מפגשששששש. איזה כיף! השבוע התחלנו להוסיף גם את השעה 13:30, סביב עניין השינה. החברים מאוד אוהבים את ההתעסקות בשעות ובפעולות הנהוגות סביב שעה - גם אם מדובר רק בשעה אחת ביום, זה נותן להם תחושה של שליטה ובטחון, הם יודעים מה הולך לקרות עכשיו ומצליחים לקשר גם את השעה. כמובן אין צורך לתת לזה ביטוי רב מדי, תמסכו על השעון הביולוגי שלהם שעובד לרוב יותר טוב מהשעון שלנו, אבל כן אפשר ומומלץ גם בבית לעסוק לפחות ב"שעה אחת", רצוי שעה שבה אנחנו נוהגים לעשות פעולה קבועה ואהובה, לדוגמה ארוחת ערב, סיפור.. 

בואו נשחק ולא להידחק 

ולא להידחף כי יש מקום פה לכולנו 

מי יהיה ראשון? הזמין פה כבר אמנון 

ומי יהיה שני אני מציע אן דן דינו. 

> אן דן דינו, סוף על הקטינו 
>
> סוף על הקטי קטו 
>
> אליק בליק בום! 

את המפגשים שלנו השבוע פתחנו במשחק אן דן דינו! מפעילים את השיר האהוב, כל החברים מתרוצצים בחדר וברגע שהמנגינה נעצרת, כולם רצים לעמוד ליד הקיר! המשחק הוא מהנה וכיפי כשלעצמו, ויתרה מכך הוא בעל ערך מוסף רב. אחרי ששיחקנו מספר פעמים וכבר התעייפנו, אנחנו יושבים ושואלים, מה קרה בזמן שהתרוצצנו בחדר? ובזמן שניסינו להגיע מהר מהר לעמוד ליד הקיר? האם הסתכלנו סביבנו, האם שמענו בדרך את החברים אומרים משהו? 

אנחנו מבצעים כאן שימוש בפרקטיקה של "מפתחות הקסם"- עין, פה, אוזן ולב, כשהיא מוגשת בצורה מוחשית לחברים, מטרתה לייצר תקשורת טובה ונעימה יותר. בכל פעם אחרי ששיחקנו את המשחק, הסתכלנו על הקיר מולנו ראינו שעל הקיר מצוירת חברה- שיש לה רק פרצוף גדול, צוואר ארוך ושיער! אולי זה בכלל חבר? מה זה, חבר שאין לו פנים? איזה חבר מצחיק! סיפרנו סיפור על החבר הזה, שרוצה מאוד להצטרף למשחק האן-דן-דינו של ציונה, אבל הוא קצת מתייבש. הוא לא יודע איך משחקים והוא גם קצת חושש לרוץ בכיתה, הוא מפחד שהחברים בטעות יפגעו בו. החברים דאגו להרגיע והזכירו שישמרו עליו, כמו שאנחנו שומרים על יעקב בחצר ועל התינוקות שלנו. 

אז מי יכול להגיד מה חסר לחבר הזה בפרצוף? כל יום חבר אחר בתורו הגיע לצייר את האיבר שחסר לנו. למה אנחנו צריכים פה? האופציה הראשונה הייתה בשביל שהחבר יוכל לאכול (חשוב...) וכדי שהחבר יוכל לדבר, ולהגיד לנו אם משהו לא נעים לו או מפריע. ניסינו שיטות שונות של דיבור- צעקנו ובכינו! האם מבינים אותנו?לא... דיברנו ממש בלחש! האם מבינים אותנו?אולי..... דיברנו רק עם השפתיים.. (זה היה ממש מצחיק שווה לנסות בבית) האם מבינים אותנו?אולי.... רק כשדיברנו בנועם הצליחו להבין אותנו ממש טוב! וכך לאט לאט יצרנו חבר שיש לו עין אחת גדולה (שמצליחה לראות הכל), אוזניים ופה. ומה חסר לנו? אולי אף...אולי לחיים...ניסינו לנחש מה עוד חסר לחבר שלנו? נתנו רמזים- זה משהו שאנחנו לא רואים, לפעמים הוא זז מהר, לפעמים לאט, הוא עוזר לנו להרגיש, לאהוב, לחבק, להיות עצובים לפעמים...החברים צעקו בהתרגשות- לב! יחד ניסינו לחוש את הלב שלנו, שמנו יד על החזה והרגשנו את הלב שלנו פועם. הוספנו לחבר שלנו לב ענק כדי שיוכל לאהוב ולחבק אותנו אם ניפול.  

בסוף השבוע החלטנו שאנחנו רוצים שהחבר שלימים נקרא יוסף (כן כן יוסף מהשיר "יש חור בדלי") ילווה אותנו באופן אישי ויהפוך למוחשי יותר עבורנו. גזרנו עיניים ולב וציירנו פרצוף גדול. עם דבק הדבקנו את העיניים ואת הלב, וכדי ליצור פה מרחנו צבע פנים ונתנו נשיקה גדולה ליוסף! מה יצא? פה קטן וחמוד שמאפיין כל אחד מאיתנו. ה"יוספים" שלנו מתנוססים להם במבואה, מוזמנים להציץ או לקחת אותם הביתה☺   

בסוף כל מפגש הקשבנו לשיר המצחיק "יש חור בדלי"/ יוסי בנאי ויונה עטרי. 

> "יש חור בדלי, תביטי נא יונה 
>
> המים נוזלים, יש חור בדלי. 
>
> תסתום אותו יוסף, הו יוסף, הו יוסף. 
>
> תסתום אותו, יוסף, הו יוסף, תסתום. 
>
> במה לסתום תגידי לי יונה? 
>
> במה לסתום? הגידי במה? 
>
> בקש, הו יוסף, הו יוסף, הו יוסף. 
>
> בקש, הו יוסף, תסתום אותו בקש. 
>
> הקש הוא ארוך קצת, תביטי נא יונה 
>
> הקש הוא ארוך, אנא תני לי עצה. " 

מה קרה ליוסף? במה הוא מתקשה? ממי הוא מבקש עצה ומה זו בכלל עצה? עסקנו הרבה השבוע בפתרון בעיות. השיר המצחיק שאותו נהנו להמחיז ולשיר עוסק בבעיה קיומית אמיתית, בדומה לבעיות קיומיות רבות שאנחנו פוגשים בחיינו. נעילת נעליים, כדור שזרקנו ונתקע, ארגז שאנחנו לא מצליחים לפתוח ועוד ועוד. החברים מתנסים הרבה בפתירת בעיות, אנחנו מנסים למצוא פתרונות יחד ולתת עצות. כך לדוגמה בכל יום השבוע כשלנבחרת הכדורגל של ציונה נתקע כדור מעל בית המזרונים בכיתה, הם ביקשו מאחת הגננות שתוריד אותו. יחד ניסינו לחשוב על פתרונות אחרים, שלפיהם הם  יהיו אלה שפותרים את הבעיה ולא הגננות, החברים הציעו להביא כיסא מהמבואה ולהוריד בעצמם את הכדור. במהלך השבוע יכולנו כבר לראות איך החברים באופן עצמאי פותרים בעיות שונות ומגוונות. ציונה אלופים! 

אף מפגש או חברותה לא יצליחו ללמד אותנו את מושג החברות ודאגה לאחר, יותר מהתנסות אמיתית. בתקופה האחרונה אנו מעמיקים את האינטראקציה שלנו עם קבוצת הלו יעקב הצעירים מאיתנו, באופנים שונים ומגוונים. האינטראקציה הזו מעצימה את היכולות שלנו כבוגרים מחד, ואת האמפתיה והדאגה לאחר מאידך. בשעה 12 אנחנו מתאספים למעגל גדול בחצר, מסתכלים סביב ושואלים, "מה קרה לחצר שלנו?" אנחנו מתחלקים לאזורי עבודה משותפים ויחד עובדים על סידור החצר. בזמן הזה אנחנו יוצרים קשרים עם הצעירים מאיתנו, מראים להם ודואגים לשמור עליהם. לארוחת הצהריים אנחנו נכנסים בזוגות- חבר מציונה וחבר מיעקב. הולכים יד ביד, ושומרים אחד על השני כל הדרך. 

האינטראקציה השבוע נמשכה גם ביום שישי המיוחד שהיה לנו, אותו פתחנו עם ארוחת בוקר ישראלית טעימה במיוחד! מזגנו לעצמנו סלט ישראלי, כרובית עם טחינה וניגבנו חומוס עם פיתה! כמה כיף וטעים. את טקס קבלת השבת שלנו שינינו וחידשנו מעט, כך שתתאים יותר לאווירת ורוח הגן. בטקס אנחנו קוראים ברכה, שמטרתה להודות על כל מה שעברנו השבוע, לטוב ולרע, ולקבל באהבה ובשלום את מה שעתיד לבוא. 

הפעם התעמקנו בחלקה הראשון של הברכה, על מנת לא להעמיס על החברים. מקופסת השבת שלנו הוצאנו אלמנטים שונים הקיימים בברכה כמו שמש ,כוכבים ים ואדמה. שאלנו איפה מקומם בעולם והיכן כדאי להניח אותם. החברים לקחו חלק פעיל ויחד אמרנו תודה גדולה. היה מקסים ומרגש במיוחד!

שבת שלום/גן ילדי הטבע (בהשראת הספר "תפליליה") 

> "תודה לשמש, לירח, לכוכבים ולרוחות
>
> תודה לים, לאדמה, לאנשים ולחיות
>
> תודה לעולם על הצלילים והצבעים
>
> על הריחות, על התחושות, הקולות, הטעמים
>
> הרבה דברים מעניינים קרו השבוע,
>
> לכל דבר ישנה סיבה, לכל דבר מקום
>
> תודה על הדברים הנעימים והטובים
>
> נשמור אותם בלב ונזכר כשעצובים. 
>
> עכשיו זה הזמן בעיניים עצומות
>
> לנשום נשימות עמוקות ושלמות
>
> לנשוף, להוציא את הכעס, הקושי
>
> לשאוף אהבה, להרגיש את היופי.
>
> שבת שלום לגוף שזקוק למנוחה,
>
> כל השבוע הוא שיחק, צחק ובכה.
>
> שבת שלום גם ללב שנרגע לו עכשיו
>
> כל השבוע התרגש, וכעס ואהב.
>
> שבת שלום ונישוקים,
>
> שבת שלום לכל החברים,
>
> שבת שלום למשפחה שלי."

הודעות ועדכונים- 

הכינה נחמה עדיין לא עזבה אותנו!, אנחנו מבקשות שתקפידו לבדוק, ולטפל בהתאם. מסרק צפוף בערב אחרי האמבטיה אמור לעשות את העבודה. 

הימים נהיו חמים מאוד, הקפידו לשים גם בגדים קצרים מתחת לשכבות, אפשר כבר לעבור לבגדים יותר קלילים ולא פוטרים (הילדים מתבשלים עם מכנסי פוטר..) 

מגבונים חודש מרץ- מי שעדיין לא הביא. 

נוהל יום א'- תיקי ספר, בקבוקי מים מלאים וסדינים רכים ונעימים☺ 

שבוע חמים למשפחת ציונה, 

שירז וליטל
