---
title: ולנו יש פלאפל
date: 2023-04-28T13:36:58.248Z
---


**שבת שלום לכל משפחות הגן!**

מזכירות לכן את אירועי הגן הקרובים - אם לא רשמתם, זה הזמן:

1. **הרצאה של אחינועם על חוסן נפשי:** תתקיים ביום שני ה-27.3.23 בשעה שמונה בזום. ההרצאה מתמקדת בניהול רגשי של ילדימות. נשלח אליכם במייל טופס הרשמה להרצאה.

2. **פסח:** חופשת פסח השנה תהיה בתאריכים 4-12.4.23. את החג נציין בגן כיום רגיל עם ארוחה חגיגית ב-3.4.23.

3. **יריד אביב: ב-21.4.23** יתקיים יריד האביב שלנו, לאחר כמה שנות קורונה בהן נאלצנו לוותר עליו. זוהי הזדמנות עבורנו להתכנס כקהילה, לבלות יחדיו בכיף תוך שאנחנו מגייסים כסף למען מטרה חשובה. כל הפרטים נשלחו אליכם במייל השבוע – ראינו שכמה מכם כבר נרשמתם, ונשמח לראות עוד מתנדבים לאיוש הדוכנים!

עד אז - 

**שבת מנוחה!**

**אחינועם, עומרי וכל צוות גן ילדי הטבע הדמוקרטי**



## **שבוע של עצמאות**

השבוע חגגנו בגן את יום העצמאות – ארוע שאנחנו כבר מתכוננות אליו מאז שחזרנו מחופשת הפסח! לאט לאט הגן התקשט לו בדגלים ובצבעי החג – כחול ולבן. דיברנו על הארץ שלנו, התוואי שלה והטיולים שלנו בחיק הטבע. חשבנו איזה דברים אנחנו אוהבים בארץ שלנו, אילו פרחים ראינו פורחים בה. הכרנו את הדגלים, וחשבנו מה זה בעצם אומר עצמאות?

**ולנו יש פלאפל**

החגיגה בגן הגיעה לשיאה ביום שני, במסיבה המסורתית שלנו בה אנו גם נהנים מארוחה ישראלית טעימה וגם חוגגים וחוגגות את העצמאות שלנו, והכי חשוב – אנחנו עושים זאת יחדיו, שתי השכבות!

איך זה קורה? 

הצעירים אירחו את ילדי הגן בחצר שלהם.ן. יחד עם הצוות, הם דאגו לקערת טחינה טעימה וחמצמצה בזכות עץ הלימון שלנו. לחצר הגיעה קערת טחינה גולמית גדולה, והילדימות טעמו כל מיני רכיבים, הוסיפו, ערבבו, וטעמו שוב כדי לוודא שיצא טעים! טעמנו את הלימונים החמצמצים ועשינו פרצופים חמוצים, טעמנו את המלח, והרחנו את השום. ערבבנו טוב טוב וטעמנו שוב!

בשכבת הבוגרים עמלו על סלט קצוץ קצוץ שעשוי ממלפפון ועגבניה… תרגלנו את כללי הסכין של השכבה: ברגע שיש סכין באזור, כולנו מקפידים לשבת במרחק בטוח, ולהניח ידיים על הברכיים, שלא יתבלבלו וחלילה יתקרבו לסכין! מלבד הסלט, לבוגרימות יש תפקיד חשוב במסיבת העצמאות שלנו: הם אחראים על הגשת המנות: קודם לצעירימות, ואחר כך ליתר שכבת הבוגרימות. לצעירימות הם.ן הגישו פלאפל חם וטרי לשולחנות, שאלו מה רוצים.ות עוד? טחינה? אולי סלט? .. וכמובן לא שכחו לומר בתיאבון! לבוגרימות הגישו בדוכנים, שאלו את החברימות מה רוצים בתוך הפיתה – טחינה? מלפפון חמוץ? עוד פלאפל?

השרות היה אדיב מהיר וטעים, וכולנו נהנינו, כמובן לרקע מוסיקה שמחה וחגיגית, ובעיקר, לרקע השיר "ו[לנו יש פלאפל](https://www.youtube.com/watch?v=qCNGvjP88do)". 

**האיש הירוק** 

בשכבת הבוגרים הכרנו את האיש הירוק כבר בתחילת השנה. הצגנו את השיר ודיברנו על חשיבות השוני הייחוד בכל אחד ואחת מאיתנו… והקסם שקורה כשהשכבה נפגשת קבוצה כחולה וקבוצה צהובה שהופכת לירוקה! 

במהלך השבוע בחרנו להשמיע את שיריו של יונתן גפן, במיוחד אלבום הכבש השישה עשר. מרגש כמה שיריו הם על זמניים. בשכבת הצעירים נהנו מהקצב הנעים והמילים המלטפות, בשכבת הבוגרים שרו בקולי קולות שירים שאנחנו שרנו בילדותנו.

בנוסף גילינו מהו תפקידו של מלחין/ה כותב/ת מנגינה, משורר/ת כותב/ת מילים וזמר/ת שר/ה ומציג/ה על הבמה (: 

**כחול לבן**                                            

לילדימות יש נטייה טבעית לזהות ולמיין סמלים שונים – צורות, צבעים וכדומה. לכן דגל ישראל שהיה תלוי בכיתה, בחצר ובכל הגן (והארץ) היה נושא שיחה מעניין במפגש הבוקר. דנו בצורות ובצבעים השונים של דגל. ניסינו למצוא צורות דומות בחצר, בכיתה, במגנטים וביצירה.

בצעירימות ערבבנו צבעי כחול ולבן וציירנו עם פונפונים: חקרנו- מה קורה לצבעים כשמערבבים אותם? אילו גוונים חדשים אנחנו מקבלים? כאשר ערבבנו את הכחול והלבן, אופיר שאל: "איפה הצבע הלבן?" (שנעלם) וניב ענה לו: "הכחול אכל את הלבן". האם צבעים אוכלים צבעים אחרים? מתערבבים איתם? מה קורה להם בתהליך? האם זה קרה גם לדגל שלנו? למה הצבעים בו לא התערבבו? גם הבצק שלנו לבש צבעי כחול ולבן, וגם שם לקחנו כדורי בצק קטנים משני הצבעים ובדקנו מה קורה כשמערבבים אותם.

בבוגרימות הדגל נכנס גם למפגש אנגלית עם גבי בצורה תנועתית:

What shape is on the Israeli flag?

A STAR!

What two SHAPES make a STAR?

TRIANGLES!

To explore these two shapes we used the song “STAR JUMP”

<https://youtu.be/Qgq8nZqYNmE>

First step make a TRIANGLE above your head with your arms

Second step make a TRIANGLE with your legs

And JUMP!!

Now you look like a STAR!

בשתי השכבות המשכנו לשים לב לכל הדברים שאנחנו עצמאיים בהם. החברימות החלו גם להוסיף לא רק דברים שהם יודעים לעשות לבד בגן, אלא גם מה הם עושים לבד בבית: למשל, חלק אמרו שמצחצחים שיניים כבר לבד, ויש אחרים שעוד צריכים עזרה בכך. יש כאלה שכבר מתלבשים גם בבית לבד ובוחרים את הבגדים, ואחרימות עוד נעזרים בהורים!.

היה שבוע עמוס ומהנה,

ובראשון נחכה לכולם שוב לעוד שבוע שכזה!

לא לשכוח בקבוקים מלאים!

**צוות גן ילדי הטבע הדמוקרטי:**

**נופר, רוני, הדר, הילה, קיילה, גבי, מייקי, חוה, אורטל, יגאל, אליסה, עדי, שגיא, מיכל, עומרי ואחינועם**