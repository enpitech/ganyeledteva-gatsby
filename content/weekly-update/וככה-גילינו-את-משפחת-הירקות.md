---
title: וככה גילינו את משפחת הירקות!
date: 2018-02-17T13:06:50.449Z
---
## עדכון שבועי – ילדי הטבע הדמוקרטי 17/2/18

שבוע של משפחתיות 

מחר, יום ראשון 18.2.18 נפגש כל נשות ילדי הטבע לערב נשים! בשעה 20:00 באולם הדיירים ברחוב ערבי נחל 13 גבעתיים (מי שיכולה לבוא ברגל, הכי טוב)

יהיה לנו כיף. מאוד!



טיול משפחות- מתגבש לו, נשמח מי שטרם מילא את השאלון שיעשה זאת עד מחר בבוקר כדי שנדע כמה אנשים אנחנו לוקחים בחשבון (מכוונים ללינה בחאן, אבל צריכים לדעת כמה אנשים מגיעים).



פורים- מגיעים לגן מחופשים ביום שלישי 27.2.18, יום רביעי הגן עובד כרגיל. חופשת פורים בימים חמישי ושישי. שימו לב שלאחר שבוע זה סבב ימי השישי מתהפך (כמובן שהכל כתוב ביומן הגן שלנו).



חלק מכם שאלו אותנו מתי אנחנו מקיימים חגיגת יום המשפחה, אז , ובכן... יש דברים שלא צריך לחגוג אותם פעם בשנה. אנחנו חוגגים משפחתיות בכל שישי כשהגן שלנו פועל, השיח על להיות חלק ממשפחה, מקהילה הוא חלק בלתי נפרד מהשיח השגרתי בגן שלנו. לצערנו, השנה בשל ריבוי מחלות של הצוות, לא הספקנו לצלם את הצילומים המסורתיים של יום המשפחה, אבל... הילדים והילדות הכינו לכם הפתעות מדהימות! אותן תקבלו ביום ראשון בסוף היום. 



שושנה התרגולת- התחילה לעשות קצת בלאגן כחלק ממשבר גיל שנתיים היא בודקת גבולות :) היא מחכה לכם בסוף היום כי מעוניינת לקבל מזון. כדי לעבוד איתה על גבולות אנחנו מקפידים לתת לה אוכל אך ורק ליד פינת החי שלנו! נשמח אם לא תתנו לה אוכל בכניסה לגן, אם חשקה נפשכם להאכיל את התרנגלות הדשנה, אנא עשו זאת באיזור פינת החי. בנוסף, אם היא מתקרבת אליכם כדי לבצע מחטף, אל תפחדו להיות אסרטיביים מולה ולסלק אותה! קצת עלה לה השתן לראש והיא חושבת שהיא מנהלת הגן :) 



סוף היום- לאחרונה רבים מכם נשארים בסוף היום בחצר הגן ומשאירים את החצר מבולגנת. צוות הגן מקפיד לסדר את החצר בכל צהרים ושלמור אל מרחב נקי ומסודר, אנא כבדו אותנו, והמנעו מלהישאר בחצר ולבלגן אותה בסוף היום. הילדים והילדות יודעים לכבד את הכללים בגן שלנו, עזרו לנו לשמור עליהם. 

שבוע נפלא

אחי וכל צוות ילדי הטבע הדמוקרטי

## אפרוחיה

השבוע הוקדש למשפחות מסוגים שונים, במפגש למנו על משפחת כלי הנגינה, ניגנו על חליליות, חצוצרה, תוף, תופי מריים, שלישים ומקלות הקשה! המפגשים התקיימו בחצר, בימים שזה התאפשר, בכדי שהרעש לא יצור עומס על הקטנטנים הגדולים שלנו. נעזרנו בחברים שאוהבים כלי מסויים במיוחד. גור הראה לחברים מה עושים עם החצוצרה, אביגיל הדגימה איך מפיקים צליל מהחלילית, מאור ותהל ניגנו בשמחה בתופי מרים ועומר הראה ליואב מה אפשר לעשות עם השליש. החברים החליפו ביניהם כלים, למדנו להציע ולבקש ברוגע במקום לחטוף לחבר. למדנו שיר חדש (בהשראת אירית אמא של יואב) '[מקהלת נוגנים](https://www.youtube.com/watch?v=orpLpcSsUw8)' של ח"נ ביאליק (יוסי בכינור)

סיפור השבוע עסק במשפחת הצבעים- 'מעשה בחמישה בלונים' מאת מרים רות. הדגשנו כל צבע בתורו. נהננו מכל בום וטרח ומה קרה? ליטפנו את החברים כדי שלא יצטערו שהתפוצץ בלון. 

הילדים כבר מבקשים יוגה וזמן ריקוד והשתוללות, התנוחות שאנחנו מכירים כבר ומתרגלים הרבה הן:

חתול- עומדים על 6, מקמרים את הגב, מיישרים אותו ומנסים להניף רגל באויר.

פרה- עומדים על 6 ומקערים את הגב, מביטים לתקרה.

עץ- עומדים זקוף, מרימים ידיים מעלה כמו ברוש ומתמתחים.

כלב מביט מטה (הפוזיציה המועדפת על כולם)- כפות הרגליים וכפות הידיים נוגעות ברצפה והגוף יוצר משולש. בגלל פרופורציות הגוף השונות בין גורים למבוגרים, אצל הילדים גם הראש נוגע ברצפה.

צב- יושבים בפיסוק רחב, מניחים את הראש על הרצפה ומעבירים את הידיים מתחת לברכיים.

הילדים כבר מגובשים לכדי קבוצה אוהבת ואנחנו מתייחסות אליהם קצת כאחים, אנחנו מאפשרות להם להתעמת, לריב על משחק, לנחם אם מישהו מקבל מכה, לדאוג זה לזו, חלק אוהבים לכסות את החברים לפני השינה, חלק דואגים שכל החברים יקבלו מים, בבוקר הם מחבקים זה את זו בשמחה וממש מחפשים את החברים והחברות. הם הפכו לקבוצת חברים אוהבת ומיוחדת והאינטראקציות ביניהם מדהימות!

בחצר ובשעות רגועות בגן אנחנו מאוד משתדלות שהקבוצות יתערבבו, אנחנו מזמינים אלינו חברים מקבוצות אחרות ומציעות לנחמות ללכת לבדוק מה עושים החברים מהכיתות השונות. הילדים לומדים הרבה מהחברים ורואים שהם מלאים בבטחון ומשחקים בחדווה ואהבה עם שאר הכיתות והגננות. זו אחת המעלות האהובות של הגן, אנחנו מאפשרות לילדים ללמוד וללמד זה את זה דברים שלנו כמבוגרים, אפילו כמבוגרים שחיים רוב היום בעולם של ילדים, אולי קצת קשה להבין.

היצירות הולכות ונהיות מעניינות ומידי פעם הן מעטרות את קירות הכיתה, מוזמנים להסתכל, לשאול ואפילו להשתתף ;) הילדים נחשפו כבר למגוון אדיר של חומרים, מרקמים, טכניקות, תחושות, רעשים ודרישות מוטוריות וכולם מתקדמים, כל אחד בקצב שלה. השבוע ציירנו בעזרת הידיים עם גואש שנאטם בתוך ניילונית. אח"כ הדבקנו את הניילוניות הצבעוניות לקיר ובדקנו איך אפשר לצייר עליהן. ניסינו בעזרת דובי רך וזה לא הצליח... ניסינו להסיע עליהן מכונית ואכן, הגלגלים יצרו שבילים לבנים! ניסינו לנגן עליהן בעזרת מקלות קצב ורעשנים- ויצרנו ציורים מוזיקליים במיוחד!

ציירנו השבוע על קרטונים עם גירים של מדרכה, כמו כן פרשנו דף ענקי בחצר וציירנו עליו עם טושטושים. זה היה כל כך מעניין שמיד הצטרפו אלינו חברים מקבוצת רוחלה ומקבוצת שושנה. הם הזמינו את הנחמות לשבת לידם, הציעו להם הלפות צבעים, הראו להם מה הם מציירים ולבסוף, חילקנו גם מדבקות גדולות לכולם ובחרנואם להדביק אותן על הדף או על הגוף.

הודעות-

\*מבקשות שוב מוצץ ספייר לכל מי שצריך מוצץ. אנה כיתבו שמות על כל מוצץ!

\*סדינים ליום א- אנה נסו לשלוח סדינים עם גומי מתפקד, כדי שהילדים לא יסתבכו בסדין שיורד מהמזרון עם כל תנועה.

\*תשתדלו בבקשה להגיע עד 08:30, בזמן ארוחת הבוקר אנחנו לא פנויות לעזור לכם בפרידות או לשיחה אתכם והגעה של ילד באמצע האוכל דורש מאיתנו להסב את תשומת הלב משאר הילדים שאוכלים בדיוק. כמו כן, הילדים לא נהנים מיצירה או משחק בבוקר והיום שלהם מתחיל קצת פחות חלק.

שיהיה שבוע נפלא!

קרן, אלינור וטלי.

## צעירים א'

שבוע טוב ויום משפחה שמח לכולם!

למרות שבגן אנחנו לא עושים חגיגה, החברימות היו מאוד פעילים בהכנת הפתעה למשפחות שלהם. עדין לא נגלה את ההפתעה, אבל נספר שבתהליך החברים התבוננו בסבלנות, מילאו, ערבבו, יצקו, קרעו, זרקו ושלפו מיני דברים. עכשיו, עם התיאור הזה נראה אותכם מנחשים מה ההפתעה ;)

משחק אחר ששחיקנו בחצר יחד עם אחינועם, היה משחק צבעים וריצה. הזמנו את כל החברימות שרוצים להשתתף במשחק לשבת על הדק צמוד לחומה. בצד השני של הדק, על הקיר החיצוני של הגן, הדבקנו עיגולים בצבעים שונים. הבאנו גלגלי שיניים בצבעי העיגולים מתוכם בחרנו גלגל שיניים ראשון בצבע אדום. אז רצנו רצנו לצד השני וחיפשנו עיגול בצבע המתאים. נתאים את הגלגל לעיגול הכתום?, לעיגול הכחול?, לעיגול הירוק? לא! נשים אותו בעיגול האדום! שמנו את הגלגל על העיגול האדום, ורצנו מהר מהר בחזרה. החברים חיכו בסבלנות (מרשימה ביותר!) לתורם לקבל גלגל שיניים ולרוץ להתאים אותו לעיגול המתאים. רק אחרי שכל חבר רץ פעם אחת להתאים גלגל לעיגול, התחלנו להזמין שני חברים לרוץ יחד ואחר כך גם ארבעה חברים.  המטרה שלנו להציע לילדימות למידה מזדמנת באמצעות משחק שהם אוהבים, כלומר לקחת את אלמנט הריצה שהילדימות מאוד אוהבים ולהפוך אותו למשחק עם למידה סמויה. 

במפגשים שלנו עברנו לאט ממשפחות של חיות למשפחות של החברימות. התחלנו את השבוע בהקראת הסיפור "שמוליקיפוד" מאת ט. כרמי ושושנה היימן. החברים היו עצובים לשמוע שגדי חלה, שמחו להכיר את שמוליקיפוד, נהנו לאכול עם גדי ושמוליק תות וצחקו לשמוע את המשחקים ששיחקו. בסוף הסיפור שמוליקיפוד צריך ללכת הביתה למשפחה שלו כי ההורים שלו דואגים. גם גדי נזכר שההורים שלו דואגים לו לפעמים וכך נפרדו החברים לשלום.

בהמשך השבוע הבאנו לכיתת המפגש בנין דירות גבוה עשוי מקרטון. הבנין היה מלא בחלונות בצורות וגדלים שונים ומאוד סיקרן את החברים. סיפרנו לחברים שבחלון גרה הילדה יעל והזמנו את יעל לצאת מקופסת המפגש ולעמוד במרפסת:

> "יעל עומדת במרפסת
>
> ומציצה לרחוב.
>
> מי הולך? מי חוזר?
>
> מי רחוק? מי קרוב?"

כמה דברים נפלאים ראתה יעל מהמרפסת! כלבלב שקישקש בזנב, וחתול שחיפש לו גבינה, אוטו אדום שעשה רעש גדול, סבא שרוכב על אופנים, טרקטור עם סולם צהוב.... ומי עוד? 

> "אך מי זה שם צועד, מנופף ליעל?
>
> קורא "שלום!" שמח צוהל?
>
> "אבא בא!" צוחקת יעל
>
> כך אותי לטייל"

יעל ואבא שלה הלכו לטייל ואמרו שלום לכל החברימות בקבוצת רוחל'ה. בסוף הטיול חזרו להם הביתה ואנחנו נפרדנו לשלום ממשפחה של יעל.

ביום אחר, שוב הבאנו את בניין הדירות הגבוה לכיתת המפגש. שאלנו את החברים "מי גר בחלון?" והחברים ענו מיד "יעל!". יעל גרה שם בחלון? מענין מאוד! בואו נגלה:

> "דינג דונג בפעמון!
>
> מי גר שם בחלון?"

פתחנו את החלון לאט לאט, אבל יעל לא היתה שם בכלל! בחלון הופיעה תמונה של משפחה של אחד החברימות! התחלנו לעבור חלון חלון, כל פעם מצלצלים שוב בפעמון, ומגלים איזו משפחה גרה בכל דירה. היה מקסים לראות את החברים מחייכים כשהם מזהים את התמונה של המשפחה שלהם, ומזהים את המשפחות זה של זו. את בנין הדירות של קבוצת רוחל'ה, תלינו במבואה וחזרנו להציץ בחלונות של הבנין בזמן ארוחת הבוקר. אתם מוזמנים להישאר עם החבירמות לזמן קצר בסוף היום ולפתוח יחד עם הילדימות חלונות שונים לבדוק מי גר איפה ולמצוא את הדירה של המשפחה שלכם.

המון מזל טוב לליאו שלנו שחגג יום הולדת שנתיים! חגגנו את יום ההולדת כהרגלנו, קיבלנו במתנה לגן את הספר "כן קרה כלום" של אורי בר-און שהחברים ביקשו שנספר שוב ושוב ושוב בסוף היום. ליאו הביא גם סלט פירות נהדר אותו חילק לכל הילדים בחצר! הסלט נאכל בשקיקה רבה.

הודעות ותזכורות:

\*מצעים ביום ראשון

\*מגבונים לפברואר מי שעדין לא הביא

באהבה

ענת והדר 

## צעירים ב'

יש לי משפחה מיוחדת במינה שכל היום אוספת ירקות מהגינה …

בטח ניחשתם שהשבוע דיברנו על משפחות מכל המינים, גדלים וצבעים

התחלנו בפעילות שבהתחלה נראת כמו פעילות יומיומית רגילה אבל הסתתרה מאחוריה הפתעה.

הבאנו לכיתה את קופסת הסברסים שאנחנו כל כך אוהבים.

במקום לחלק לחברים את חלקי הסברס למשחק שפכתי הכל על הריצפה ועשיתי בלאגן אחד גדול הילדים הסתכלו עלי פעורי פה לא ידעו אם לנצל את רוח השטות שניכנסה בי או לנזוף בי על הבלאגן הגדול.

התבוננו בכאוס הציבעוני על הריצפה והחלטנו למיין לצבעים … לקחנו נציג מכל צבע ובחרנו לו מקום … כאן תהיה משפחת הכחולים וכאן תהיה משפחת הצהובים ואיפה המשפחה של הירוקים שם רחוק ליד הדלת….

דמיינו שכל חלקי הסברס נמצאים בגן ….והנה נגמר היום והם צריכים למשפחה שלהם.

הבעיה היא שהם לא יודעים איך מגיעים הביתה … אולי נעזור להם ?… כן ! 

בהתחלה ניגשנו אחד אחד בחרנו צבע או שניים מהערימה וחיפשנו את המשפחה הנכונה  וברגע שהבנו את הרעיון כל קבוצת הלו יעקב קמה ועבדה יחד למיון הצבעים והחזרתם הביתה.

היתה עבודת צוות מדהימה הם עזרו אחד לשנייה שאלו איפה המשפחה האדומה ועזרו לאלו שקצת התבלבלו למצוא את הצבע המתאים.

כשסיימנו קיבלנו סלסלאות קטנות וניגשנו לאסוף לנו סברסים למשחק ומה שמדהים שכמעט כל החברים בחרו לפי משפחות חלק בחרו רק אדומים וחלק רק צהובים וכו׳.

ובכלל כל השבוע גילינו משפחות בכל מיני מקומות בגן בכיתת המשחק שלנו מצאנו עוד המון משפחות כמו משפחת כלי תחבורה או בובות..

הבאנו קופסא מלאה בחפצים והתחלנו למיין למשפחות בובה עם בובה וטרקטור עם אוטובוס ולאן הגזר הולך למשפחת הירקות …

 ואפילו בארוחת הבוקר .

התעניינו כמו בכל בוקר איזה ירקות נגלה במגש… יש מלפפונים שכולנו אוהבים ואתם יודעים מה ממש מגניב במלפפונים? יש להם שני גוונים של ירוק.  קליפה בצבע ירוק כהה ובפנים הוא ירוק בהיר.

והעגבניה תמיד מלווה בשיר - עגבניה צומחת בגינה באה ___ ואכלה אותה.

 או…. חיבקה אותה…..ליקקה אותה….קילפה אותה…..וזה ממשיך ממשיך ממשיך שיר מצחיק שהלו יעקב מאוד אוהבים.

מלפפון חמוץ או זיתים מה מסתתר שם בין החמוצים….

והפלפלים תמיד מגיעים בשני צבעים  איזה הפעם צהוב ואדום או אולי כתום וירוק..

סלט כרוב עם גזר כתום לימון ושמן זית מומלץ לשים בכריך עם המוון טחינה.

ברוקלי או כרובית איזה מן ירק שנראה כמו פרחים נפגוש היום…

וככה גילינו את משפחת הירקות .. וכשהמשכנו להתבונן גילינו שיש עוד משפחה על המגש משפחת הירקות האדומים,הצהובים ,הלבנים…

ֿ

תוק תוק תוק מי פה גר ?

אולי חתול אולי עכבר….?……

איך אפשר לדבר על בתים ומשפחות מבלי לפגוש קצת חיות כמו כבשה וטלה ,פרה ועגל ,לביאה וכפיר .

וגם את הבתים שלהם פגשנו -

הכלב במלונה או על הספה… החתול ליד פחי האשפה מלאי כל טוב או אצלנו במטבח

הכבשה יחד עם בנה הטלה בדיר והפרה עם העגל השובב ברפת…

ואנחנו איפה אנחנו גרים אני גרה בבית שלי ואתם?…

מי יודעת מה זו משפחה?…. אמא ,אבא, אח אחות כלבלב קטן ומה תפקידם ?

אלה האנשים שדואגים לנו שנקבל מספיק חיבוקים, מזון, מקום חמים לישון, חדר עם משחקים וקצת חוקים …(:

ויש המון סוגים של משפחות אבל אנחנו התעמקנו והתבוננו רק במשפחות שלנו בהלו יעקב ואצלנו בקבוצה יש שני סוגים של משפחה אמא ואבא ומשפחה של אמא ואמא .

ולכבוד שבוע המשפחה הכרנו את הדר ויעל שתי ילדות עם סיפורים שונים על הבתים שלהן נתחיל עם הדר..

הכרנו את הדר שמאוד התרגשה לספר לנו על הבית שלה ספר קסום שקיבלנו מתנה מאירילולה שלנו ..

ביקור בבית של הדר - ששם (כמעט) הכל מותר

הדר מזמינה את הילדים להיכנס אל ביתה ולהכיר את עולמה ומשפחתה.

> בּוֹאוּ, הִכָּנְסוּ אֶל הַמִּטְבָּח!
>
> הִנֵּה הַסִּינָר שֶׁלִּי,
>
> וּבָאָרוֹן וְעַל הַמַּדָּפִים מֻנָּחִים כָּל הַסִּירִים.
>
> אִמָּא יָעֵל אוֹמֶרֶת
>
> שֶׁאִמָּא רוֹנָה יוֹדַעַת לְבַשֵּׁל
>
> הֲכִי טָעִים בְּיִשְׂרָאֵל!

הדר מובילה אותנו בביתה ותוך כדי אנו מגלים מה היא אוהבת - 

לאכול תותים בחורף וענבים בקיץ.

היא אוהבת לשבת בתוך האוהל שהאימהות שלה בנו לה ולהתבונן בכוכבים ובירח מנצנץ.

הדר אוהבת שאמא רונה אופה עוגות .

אנו מגלים חדרים שונים בביתה של הדר מטבח ,סלון ואת חדר השינה שלה…הנושא הזה שכל כך מתחבר להלו יעקב גורם להם להיות קשקשנים וכל אחד מציין איזה פריטים יש לו בסלון , במטבח ואפילו במרפסת.

והגענו ליעל ילדה סקרנית.. שיר סיפור של ליאורה שלזינגר

> יעל עומדת במרפסת ומציצה לרחוב.
>
> מי הולך? מי חוזר? מי רחוק? מי קרוב?
>
> הנה כלבלב מקשקש בזנב
>
> מסתובב מדלק נובח הב הב 
>
> איפה כלבלב לאן הוא הלך ? נבח והלך….
>
> יעל עומדת במרפסת ומציצה לרחוב
>
> מי זוחל מתגנב מסתתר בין שיחים
>
> הנה חתול מתחבא בגינה מיאו.. מבקש הוא גבינה ..
>
> איפה חתול? לאן הוא הלך? ילל וברח…
>
> יעל ראתה גם אוטו אדום צופר ומרעיש , סבא על אופניים עם חכה ומגפיים ובסוף מי זה בא?…..
>
> אך מי זה שם צועק מנפנף ליעל (היי יעלי)
>
> קורא - שלום! שמח צוהל
>
> אבא בא!!! צוחקת יעל 
>
> קח אותי לטייל.

התבוננו בבית של יעל וראינו שהיא גרה ברב קומות בקומה השנייה היא מתבוננת מעל ורואה כמעט הכל …

 החברים סיפרו שגם הם גרים בבניין עם קומות ויש אפילו מעלית שעולה ויורדת.

החלטנו לכבוד יום המשפחה לחגוג גם את המשפחה שלנו בגן את משפחת הלו יעקב וחשבנו כמה נעים היה אם היינו גרים יחד כולנו … וישר החברים קראו בקול .. יהיה צפוף! נכון באמת יהיה צפוף… לא באותו הבית תיקנו.. בבניין גדול ומשותף ונהייה שכנים .

החברים אהבו את הרעיון ואחת שתיים לעבודה הבאנו קרטון גדול והתחלנו ליצור בניין … מה צריך? דלת כניסה.

ועכשיו מה … חלונות ומרפסת… ספרנו כמה חברים אנחנו והצלחנו לחתוך חלונות הילדים כבר החלו לחשוב איפה הם רוצים לגור באיזו קומה וליד מי….

ברגע שנאספו מספיק תמונות משפחתיות מצחיקות ומרגשות ..

התבוננו בהן.. החברים הכירו לנו את בני משפחתם את השמות ודברים מצחיקים שאולי אנחנו לא יודעים.

הילדים התרגשו נורא .

לאחר ההיכרות… בחרנו איפה אנחנו רוצים לגור, הדבקנו את המשפחה שלנו בחלון הנבחר וזהו ,

אתם מוזמנים לשנות כתובת לרחוב הלו יעקב 16 בשכונת גן ילדי הטבע בעיר תל אביב(:

את הבניינים שלנו שמנו בלוח התוכן לצד רחוב רוחלה ובהמשך השכונה רחוב ציונה איזה כייף .

איחולי החלמה מהירה לדור שלנו שהתגעגענו מאוד מאוד…

תזכורות-

סדינים רעננים ובקבוקי מים מלאים.

הכינה נחמה, הכינה נחמה, הכינה נחמה….(:

סירוק צפוף אחרי מקלחת וודאו שהראשים נקיים .

מגבונים לכל אלה שעדיין לא הביאו לחודש פברואר 2 חבילות בלבד (גמולים חבילה אחת.)

עברו על המגירות שלכם רוקנו אותם כדי שיהיה לנו מקום לעוווווד אוצרות.

ובקשה לי אליכם עצרו את תופעת שקיות המזון ,עוגיות, כריכים ופירות בבקרים … סיימו אותם לפני הכניסה לגן .

שבוע משפחה חמים ואוהב

אורטל ודור

## בוגרים

שבוע משפחתי במיוחד עבר על קבוצת ציונה! משפחה הוא נושא מורכב, גם עבורנו המבוגרים ולכן ראינו לנכון להנגיש ולפתוח לשיח את הנושא לחברים באופן שיוכלו להתחבר ולהזדהות איתו. השיח בגן פחות נטה לכיוון "סוגי משפחות" אלא יותר מה זה משפחה בכלל? האם גם האצבעות שעל היד הן משפחה? פתחנו כל בוקר בדקלום שהחברים ממש אוהבים מתוך "שירי משחק"/עדית סולקין 

אגודל מציירת.....גלים...גלים

אצבע מציירת......גללללגלים....גללללגלים

אמה מציירת.......תללללתלים...תללללתלים (ואז כל החברים צועקים "כמו של רותם ושל שוחי ושל שחר קדרון!") 

קמיצה מציירת....שבללללולים...שבלללולים

והזרת....מווווווחקת! ונתחיל מההתחלה. 

האם כל מכוניות הגן הם גם משפחה? ומה לגבי בובות הדינוזאור שאנחנו כל כך אוהבים? והפירות והירקות? מה גם הם חלק ממשפחה? מיינו, סידרנו, בנינו להם בתים ודאגנו לשמור עליהם שלא יפלו לתנינים. חילקנו לכל אחד במשפחה תפקיד. מי יכין ארוחת ערב? אולי אבא דינוזאור והילדים?, מי ישטוף את הכלים, מי ייקח את הילדים לגן על האופניים ומי ייסע באוטובוס? היה מעניין לראות שהחברים ביצעו קישורים ויצרו דינאמיקות בין המשפחות שפגשנו- כששאלנו מה יאכלו וישתו כל אחת מהמשפחות, הם דאגו לציין שמשפחת הפירות ישתו הרבה מיץ תפוזים כי יש להם בשפע, אבל "הדינוזאורים ישתו רק סודה כדי שלא ישתו את משפחת הפירות". (תגידו שהם לא שנונים...)

במשך השבוע עסקנו הרבה בשאלה מה אנחנו עושים אוהבים לעשות עם המשפחה? שזוהי אותה שאלה ששאלתי כל אחד ואחת מכם וביקשתי שתכתבו לי לגביה...יש לציין שאתם משפחות מגניבות, כיפיות, מצחיקות שבהחלט שווה להשתייך אליהן! כששאלתי את החברים את החברים את השאלה, קיבלתי תשובות כנות ואותנטיות להפליא: "שומרים על הילדים" , "מחבקים" , "משחקים" , "אוכלים", "ישנים", "מלטפים ומנשקים" , "נוסעים באוטו" "נוסעים באופניים", "רוקדים". אלו היו המושגים המובילים, זאת כמובן הרבה לפני ששוחחנו על התשובה שלכם לשאלה..

איפה נגור? בתל-אביב? אולי בגבעתיים? ואיזה בית יהיה לנו? החברים החליטו פה אחד שציונה יגורו בבניינים גבוהים, ממש כמו מגדלי תל-אביב (ילדים עם שאיפות בסה"כ), נתנו לבניינים שמות וחשבנו באיזה צבעים אנחנו רוצים לצבוע את המגדל שלנו. אבל מי יגור במגדלים? אולי נגור כולנו יחד באותה דירה? פרסנו על השטיח את כל התמונות המשפחתיות של ציונה, החברים כל כך התרגשו למראה התמונות וכבר חיכו להראות את התמונה שלהם לכל החברים! ניסינו לחשוב יחד- איך נחליט מי יגור איפה? אולי נביא את כובע הקסמים והוא יעזור לנו להחליט...כל פעם שאמרנו יחד "אברה קדברה בילי בילי במבה!" מתוך הכובע קפץ לו פתק! על כל פתק הייתה רשומה אחת מהתשובות שלכם- מה החברים אוהבים לעשות עם המשפחה. איך זה ייתכן? איך הכובע ידע מה אנחנו אוהבים לעשות עם המשפחה שלנו? החברים היו המומים ונרגשים כששאלנו לדוגמה..."מי הוא החבר שאוהב לקנות במאפייה קפה ורוגעלך ולהאכיל את הציפורים....?" החברים קפצו מהתרגשות בצעקות "אני!אני!" כשזיהו שמדובר בהם, וכן למקרה שתהיתם- כולם, כולל כולם זיהו את התשובות שלכם. אחרי כל קסם שעשינו, הגיע החבר/ה למרכז המעגל ותחילה הסבירו לנו ביתר פירוט מה הם עושים ואיך, לדוגמה רותם סיפר איך מכינים פנקייקים שחורים, ויובל ששון סיפר שבקידוש אוכלים בורקס. מיד לאחר מכן כל חבר לקח את התמונה, הראה בגאון לכל החברים ובחר את מקום מגורו בבניין. באיזה בניין נגור? מי יהיה שכן שלנו? באיזה קומה נגור? מה נעשה בבניין שלנו? מה נעשה עם השכנים? שאלות מהותיות שדנו בהם תוך כדי...וכך לאט לאט יצרנו לעצמינו שני בניינים מרהיבים שמורכבים ממשפחות ציונה, אותם יכולתם לראות תלויים במבואה שלנו. אך חשוב מהבניינים עצמם, זכינו ללמוד ולהכיר יותר לעומק את החברים שלנו בציונה- שהם בעצמם גם סוג של משפחה עבורנו! 

את הקסמים שלנו על החברים נהנו לעשות שוב ושוב עד שזה הפך למשחק ניחושים. החברים התגאו שהם כבר מכירים אחד את השני וכל פעם שהוצאנו פתק מכובע הקסמים, כבר לא היינו צריכים לקרוא בקול "אני!, אני!" כי שאר החברים שלנו כבר ניחשו שמדובר בנו.. בהמשך השבוע המשחק התפתח! "תופים,תופים..." כל פעם שהוצאנו פתק, כובע הקסמים אמר לנו רק את השם והחברים ניסו לבד להיזכר מה הם הדברים שאותו חבר אוהב לעשות עם משפחתו! והנה טעימה ממיטב הזיכרונות של החברים:

יואב- לשחק טאקי 

בארי- להכין "מיקס" (קורנפלקס עם שוקו)

זוהר- ללכת לשוק לוינסקי

יובלית- לנסוע על האופניים, לסיני וללכת לשוק

יובל ששון- להכין פנקייקים ולעשות קידוש

עומרי- לקרוא ספרים על מועדוני כדורגל 

רומיצ- לטייל בטבע

שוחי- לנסוע לגולן

עדן- לבקר את סבתא חנה או סבא אריה

אבינעם- לשמוע שירים ולנסוע לסבא וסבתא במעלות

תום- ללכת למאפיה ולקנות קפה וחלה ורוגעלך ולהאכיל ציפורים

מתי- לנסוע ליגור 

רומי אליהו- ללכת לים ולהכין פשטידה

רותם- להכין פנקייקים שחורים ולבנים

עמית- לבנות בית במגנטים 

אריאל- להכין מיץ קפה ופרנץ טוסט

רז- לנסוע על הקוריקנט בבימה

שחר קדרון- לשמוע שירים ולרקוד 

היה לנו מאוד נחמד לגלות שיש בינינו חברים שאוהבים לעשות דברים ממש דומים, ולפעמים גם שונים! זאת הייתה עבורנו עוד הזדמנות נהדרת ללמידה והיכרות אחד עם השני, יצירת אמון והעמקת החברות. 

בהמשך השבוע העמקנו את השיח על המשפחה שלנו דרך הסיפור "בית משותף"/דתיה בן דור. 

"בבית שלנו יש כל מיני אמהות:

יש אמהות שעובדות רק בבית,

ויש אמהות שעובדות גם בעבודה אחרת.

יש למשל שתי אמהות מורות

ויש אימא אחת שוטרת.

ואימא אחת רופאת שיניים 

ואימא אחת זמרת,

שתי אמהות עובדות בבנק, 

אחת בבית חרושת ואחת מהנדסת.

אימא אחת מורה לבלט, ואחת חברת כנסת.

לכל אימא יש שם אחר,

(נראה אם אני זוכר):

יסמין, נטע-לי, שיר, תמר, עדי ועדי, מורן, לירן, לירון, שרון, חופית, שירלי, הדס, יערה,אילי, ורד, גל ודפנה! " 

כל החברים סיפרו בגאווה על אימא שלנו ומה היא עושה..

בהמשך הסיפור סיפרנו כמובן גם על אבא שלנו והכרנו את כל האבות המגניבים בקבוצה. בסוף הסיפור דנו בסוגיה חשובה:  

"לכל האבות קוראים: "אבא", 

אבל אני קורא "אבא" רק לאבא שלי. 

והוא האבא הכי נהדר בשבילי.

ועכשיו אני שוב לא מבין, איך בכל פעם 

שאיזה ילד קורא: "אבא" מהחצר,

תמיד עונה האבא הנכון, ולא איזה אבא אחר?" 

החברים הציעו שלאבא ואימא יש אוזניים מיוחדות, שמזהות את הקול שלנו ולא של אף ילד אחר!

הילדים העלו שאלות כמו- יש ילדים שאין להם אבא? או אמא? אולי יש להם שתי אמהות? או רק אמא ולא אבא? הדגשנו ודיברנו על כך שמשפחה זה בלב, ואפשר להיות כל מיני משפחות. מה שחשוב זו האהבה והקירבה החום והבטחון שיש לנו עם המשפחה שלנו. 

"רגע,רגע,רגע, יש לי רעיון!" משפט שיכולנו לשמוע מהחברים הרבה (!) מאוד פעמים השבוע..החברים בציונה הפכו להיות הוגי רעיונות מופלאים בכל מיני נושאים ותחומים. כל פעם שאנחנו שואלים שאלה אחד החברים עונה- "רגע,רגע, יש לי רעיון!" לפעמים הרעיון מבוסס ולפעמים סתם בא לנו להגיד שיש לנו רעיון, אז מה נעשה כשכולם ביחד רוצים להציע רעיון? נושיט את היד קדימה ונגיד כולם ביחד-סטופ!. ניקח נשימה עמוקה, וכל פעם חבר אחר בתורו יציע את הרעיון שלו, אולי נגלה שיש לנו רעיונות דומים? או שמא נהיה מופתעים מהרעיונות המעניינים של חברים שלנו. 

כך יכולנו לשמוע השבוע את החברים גם תוך כדי משחק חופשי בינם לבין עצמם עוצרים ואומרים- "רגע, יש לי רעיון! בואו נרדוף אחרי הציפורים בכיתה עד שהן יצאו החוצה". "רגע,יש לי רעיון! בואו נציץ מתחת לתריס", "רגע יש לי רעיון! בואו נתחבא מהמפלצת!" 

יום שישי הגיע והוא בא בדיוק בזמן..., יום שטוף שמש וכיפי במיוחד עבר עלינו בציונה. את הבוקר שלנו פתחנו בהופעת ביטבוקס עם אמיר (בן זוגה של אורטל). החברים נהנו במיוחד ויש לציין שגם שיתפו פעולה בצורה יוצאת דופן והפגינו יכולות מרשימות!. את הבופה שלנו החלטנו לערוך בסגנון פיקניק ובמקום במתכונת של קבוצות קטנות, אכלנו כולנו יחד בחצר. היה מקסים לראות איך מיומנויות וכלים שרכשנו כמו לחכות בתור בסבלנות, להגיד בתיאבון לחברים שיושבים לידי ונוספים הוטמעו ובאו לידי ביטוי גם בהרכב המלא. במסגרת הפיקניק החגיגי החלטנו לוותר על שטיפת הצלחות בסיום הארוחה אך החברים לא ממש קיבלו את ההחלטה...טוב נו אם הם מתעקשים.. 

הודעות ותזכורות- 

•	נוהל יום א'- באופן חד פעמי אבקש שאת תיקי הספר תביאו ביום ב' (אני ביום חופשי מחר לשם לימודים), בקבוקי מים וסדינים כרגיל

•	ערב אמהות- ייערך ביום א' 18.2, כולן מוזמנות, החברים עמלו השבוע בהכנת מתנה מיוחדת עבורכן..

•	ימי הולדת- שאלה שעלתה לאחרונה אז למען הסר ספק אני מזכירה כי באחריותכם לתאם מולי יום הולדת בגן. אנו נעשה את מירב המאמצים שהתאריך יהיה מתאים וקרוב לתאריך המקורי אך אנא מכם קבלו באהבה את האילוצים שאנו לוקחות בחשבון (אירועים בגן, ימי הולדת נוספים, הרכב צוות ועוד) תסמכו עלינו שהחברים ייהנו ביום הולדת גם אם הוא לא יהיה בדיוק בתאריך המקורי 

•	מעברי דירה/טיסות ושינויים בכלל- יצא לי לשמוע מהרבה מכם (כבדרך אגב) על כל מיני שינויים שהילדים חווים, מעברי בתים, טיסות של אחד ההורים וכדומה. חשוב לנו לדעת ולהכיר שינויים כאלה או כל שינוי שנראה לכם יכול להשפיע, כדי שנוכל להתמודד (יחד) עם הילדים ולחזק אותם במקומות שצריך. 

שבוע מקסים למשפחת ציונה, 

שירז וליטל.
