---
title: זום זום זום עולה הזמר
date: 2022-07-08T13:18:03.552Z
---
**שבת שלום לכל משפחות הגן,** 

1. **מסיבות סיום**: מזכירות לכם את התאריכים: 

**בוגרים - יום חמישי הקרוב: 14.7.22 בשעה 17:00**

**צעירים - יום שישי הקרוב: 15.7.22 בשעה 9:00** 

**שימו לב, ביום חמישי** איסוף שכבת הבוגרים יתקיים בין 15:00-16:00, כדי לתת גם לילדימות זמן לנוח ולהתאושש, וגם לצוות לארגן את תחנות הפעילות למסיבה. **נבקש גם מהורי שכבת הצעירים** לאסוף את הילדימות **עד 16:15** ביום זה כדי לאפשר לצוות השכבה לסייע בהכנות ולהשתתף במסיבת הבוגרים. 

בתחילת השבוע תקבלו מאיתנו מייל ובו הסבר על אירועי הסיום שלנו :) אנא קראו בעיון כדי שתוכלו למקסם את ההנאה.

**2. מתנות לצוות לסוף השנה**: אנחנו יודעות שאתם אוהבים לפנק את הצוות, והאמת? נשמח וגם הן תשמחנה לקבל מילים טובות והוקרת תודה. עם זאת, הגן שלנו נמנע מקבלת מתנות מההורים מטעמי אתיקה. זה מייצר אי נוחות אצל הצוות, ולכן אנחנו מגדירים כאן מה בהחלט אפשר להביא: 

1. מתנה אחת ל**כל** הצוות מכל ההורים 
2. מתנה לכל צוות השכבה מכל הורי השכבה.
3. ברכות ומילים טובות. אפשר להביא משהו צנוע - עד 10 ש״ח - שוקולד/ פרח וכדומה ליד הברכה. 

אנחנו ממש מבקשים שלא לתת לצוות מתנות, מארזים וגיפט כארדים מעבר למה שנקנה במרוכז - הצוות לא יקבל מתנות אישיות, כדי להמנע מאי נוחות בינן לבין עצמן (אחת מקבלת הרבה מתנות והשניה לא קיבלה… זה מצב מאוד לא נעים). 

מוזמנים בשמחה להתייעץ איתנו :) 

3. **יציאה מהשער**: לרוב אתם יוצאים ונכנסים כשהשער פתוח לרווחה, אבל אם נכנסתם ואתם צריכים להוציא את עצמכם - אנא השתמשאו בלחצן שנמצא מצד שמאל של הדלת (הכניסה לגן באמצעות קוד). נבקש  **שלא לפתוח אותו באמצעות המנעול אלא רק באמצעות הלחצן, מאחר ושימוש במפתח יוצר בלאי ושוחק את המנגנון.** 

**שיהיה לכולנו שבוע נפלא!** 

**כל צוות גן ילדי הטבע הדמוקרטי**

 

## **שכבת הצעירים**

השבוע בפרוייקט החרקים שלנו הכרנו חברה ישנה-חדשה - הדבורה. [היא מזמזמת](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwiFg5W_sun4AhXGwKQKHaezD_AQwqsBegQIGxAB&url=https%3A%2F%2Fwww.youtube.com%2Fwatch%3Fv%3DI9xQySoqPXo&usg=AOvVaw2FU-4w2OrrHWyANnGgySGx), יש לה פסים בצבע צהוב ושחור, וכנפיים -וכמובן - 6 רגליים! כמו הנמלים, גם הדבורים עובדות בשיתוף פעולה, ויש להן מלכה! הדבורים הפועלות בונות את הכוורת שלהן. איזו צורה יש לכוורת? מבחוץ יכולות להיות לה הרבה צורות – עגולה, מרובעת... ובפנים יש בה תאים תאים, בצורת משושים.

כמו 6 הרגליים של החרקים, גם למשושה יש 6 צדדים. החברימות קיבלו כל אחד משושה לצייר עליו ולקשט במדבקות, ויחדיו ספרנו את הצלעות שלו. בסוף הפעילות, פרשנו את המשושים שלנו על הרצפה וראינו כיצד הם מתחברים זה לזה!

ממה הדבורים בונות את הכוורת שלהן? הן מייצרות אותה מדונג, חומר שהן מפרישות אחרי שהן שותות צוף – כמו שאנחנו למשל עושים קקי :) הצוף נמצא בפרחים, והוא מתוק כמו סוכר! גם אנחנו טעמנו טיפה מהצוף כשחברים הביאו פרח היביסקוס עסיסי לחצר! הדבורים אוספות את הצוף, ומייצרות ממנו דבש. בחצר, תרגלנו גם אנחנו "העברת צוף". לקחנו פיילה אחת מלאה, ופיילה אחת ריקה. בתחילה השתמשנו בכלים קטנים כדי להעביר את כל ה"צוף" שלנו מפיילה אחת לשנייה. הלכנו בזהירות בזהירות וניסינו שלא יישפכו לנו מים, ונצליח להגיע עד הצד השני של החצר ולמלא את הפיילה. בשלב מאוחר יותר, ניסינו לעשות את אותה הפעילות, אבל הפעם עם ספוג! עם הספוג היה קצת קשה יותר! צריך היה להיזהר לא למעוך אותו בדרך, ולהחזיק אותו בעדינות רבה. הפעם הרבה יותר נרטבנו – אבל אז מה? קיץ וחם!

ואיזה צליל עושה הדבורה? היא מזמזמת. מה עוד מזמזם? "יתוש!", ענו החברימות. זה נתן לנו רעיון, ורצינו ללמוד לזהות צלילים של חרקים שונים. מה צריך לעשות כדי לשמוע חרקים? צריך לשבת מאוד-מאוד בשקט. ישבנו בשקט-בשקט בחצר, וניסינו להקשיב לצלילים שמסביבנו. מה אנחנו שומעים? ציפורים, אמרו חלק מהחברימות. משאית זבל! אמרנו אחרי ששמענו אותה נכנסת לרחוב. זבוב! אמר אחד החברימות.

המון דברים אנחנו שומעים כשאנחנו שקטים! תרגלנו הקשבה גם בכיתה. שכבנו לנו על הרצפה, הנחנו ידיים על הבטן, והקשבנו לנשימות שלנו תוך שאנחנו מרגישים את הבטן שלנו עולה ויורדת. מה עוד שומעים? שמענו ילד הולך לשירותים. ואז פתאום: "רכבת!", צהלו הילדימות כששמעו את תחילת שיר הרכבת שלנו בוקע מאחת הכיתות האחרות.

הקשבנו גם [לרצף של צלילי חרקים שונים](https://youtu.be/D6shA0yJ8W4), וניסינו לזהות אותם. חלק הכרנו, וחלק היו חדשים לנו. חלק היו לפעמים קצת מבלבלים – כמו דבורה וזבוב, או ציקדה וצרצר. הקשבנו וניסינו לשים לב להבדלים ביניהם. חלק ארוכים ורציפים, ואחרים מקוטעים וחזרתיים. יש זמזומים, צקצוקים, צרצורים, ואפילו משהו שנשמע קצת כמו מחיאות כפיים: הטפיחה של כנפי הפרפר זו בזו!

קראנו את הספר "הצרצר והנמלים", וראינו כיצד הצרצר מנעים בנגינתו את עבודת הנמלים, שמאוחר יותר עוזרות לצרצר (בגירסה שלנו) אפילו שהן כעסו עליו שלא עזר להן בעבודתן ורק ניגן ושר כל הקיץ.

בשבוע הבא נמשיך בחקר עולם החרקים, ונתמקד בחרקי בית כמו מקקים ויתושים. מחכות לכם כרגיל ביום ראשון בגן – לא לשכוח בקבוקים מלאים וסדינים נקיים!

**שבת שלום!**

**צוות שכבת הצעירים - חוה, מיכל, בר, נופר ורוני**

 

## **שכבת הבוגרים**

נכנסנו לחודש וחצי האחרונים שלנו יחד, וזה הזמן בו הילדימות צריכים קצת יותר גירוי דידקטי, פדגוגי, וגופני. זו אחת הסיבות לפרויקט המשותף בשלב זה של השנה. בנוסף אנחנו מערבבות את השכבה ומכניסות עניין חדש וחברויות חדשות.

למשל, השבוע חגגנו לעוז יומולדת והוא ביקש להזמין גם את הכחולים. זו היתה הזדמנות נהדרת להפוך את הימים הבאים לשכבתיים באמת. את החלון המפריד בין הכיתה הצהובה לכחולה פתחנו יחד. גילינו כיתה אחת ענקית וארוכה. אך נקרא לכיתה הזו? הכיתה הירוקה! עכשיו היה לנו מקום להכניס את כל השכבה לחגיגה! 

איך חגגנו? שרנו:

> באמצע היום הצבע הכחול
>
> פגש ברחוב בצבע הצהוב
>
> טיילו מעט ביחד...

והקשבנו לסיפור/שיר המקסים על האיש הירוק מתוך הכבש השישה-עשר. הילדימות הניעו את האצבעות כששמעו את הפסנתר והקשיבו כשיונתן גפן סיפר את [הסיפור על האיש הירוק](https://youtu.be/wyOiFNzI_7M).

**מיינדפולנס** 

הפרויקט המדהים שלנו לוקח אותנו לעולמות שונים ומרתקים השבוע בחנו את השקט. את החרקים קשה לשמוע וכשכן שומעים זה בלילה כששקט. אז, אפשר לשמוע הרבה צרצרים. אחרת, אנחנו לרוב נשמע רק חרקים ממש קרובים, כמו יתוש, זבוב או דבורה שמזמזמים לנו באוזן.

גילינו שכדי לשמוע את הקולות שבדממה נצטרך להירגע ולהעמיק בשקט. לכן השבוע תרגלנו הקשבה מודעת –היא איפשרה לילדימות להתחבר לרגע הנוכחי. ולהתמקד בדבר אחד. בשלב הראשון השמענו לילדימות את צליל הצרצר וביקשנו מהם להרים את היד כשהם לא שומעים אותו יותר. ובשלב השני תרגלנו נשימות והקשבה לקולות שמחוץ לכיתה. מה שמענו? את אחד החברימות מבקש מים בחצר, שמענו מחנכת בכיתה אחרת שרה שיר ואפילו מכסה של סיר שנפל במטבח.

**חידון הקולות**

משחק כייפי ליום חמים במזגן (:

השבוע השמענו לילדימות קולות של חרקים ניסינו לזהות מי מפיק אותם? ובאיזה איבר הן משתמשות כדי להשמיע את הקול? הילדימות זיהו כמעט את כולן וגילינו עוד חרקים שלא הכרנו כמו הציקדה.

**[Insect Sounds Compilation (19 insects)](https://youtu.be/D6shA0yJ8W4)**

**דבורים בחצר**

כשחקרנו את הדבורה גילנו שגם להן יש מלכה ממש כמו לנמלים, בכוורת יש דבורים עובדות חרוצות מאוד המובילות אבקת צוף לכוורת שיהיה מזון למלכה, לדבורים ולתינוקות(: בנוסף אבק פרחים הנופל ארצה עוזר להתפשטות מהירה של פרחים מלאים בצוף לכל השוכנים/ות בכדור הארץ. בחצר שלנו התנסנו בהעברת צוף משלנו.נשחק העברת צוף- ארבע פיילות לשתי קבוצות שתיים מלאות ושתיים ריקות. בתוכן יש ספוגים קטנים. המשימה לטבול את הספוג בפיילה עם המים ולהגיע לצד השני של החצר שם ממתינה פיילה ריקה להגיע אליה ולסחוט את המים מהספוג וכך למלא את הפיילה. במהלך המשחק גילינו כל מיני דברים למשל מה קורה כשאני מחזיקה את הספוג חזק מידי? המים בורחים, כשאני רצה אני נופלת או לא מרוכזת עדיף שאלך מהר…

הקשבנו לפתיח הנוסטלגי של [בזיק ויויו - פתיח צבעוני](https://youtu.be/I9xQySoqPXo)

 

**נמלה וצרצר** 

את שיח הנמלה והצרצר העברנו לכל מיני חלקים ביום שלנו, למשל לפני סידור חצר שאלנו את הילדימות איזה חרק הם רוצים להיות? נמלה חרוצה או צרצר עצל? כמובן שזה מדרבן את כולן להיות נמלים חרוצות ולעזור אחד לשני… עבודת צוות בחצר ממש כמו שיירה של נמלים הסוחבת במשותף גרעין גדול.

השבוע פגשנו חרק שאולי לא רואים אותו הרבה אבל בהחלט שומעים אותו… הצרצר!

מתי הוא נשמע? בעיקר בלילה כשקולות הבחוץ נחלשים.

מה הוא אוהב לאכול? הצרצרים הם אוכלי כל. הם אוכלים כל מה שיש ליד מקום הגידול שלהם. פירות, צמחים, פרוקי רגליים אחרים. איך הם זזים? כדי להתקדם הצרצר יכול לעוף ולקפוץ. 

**Gaby’s Corner**

After weeks of introducing new bugs this week we reviewed all that we learned with a song for each one:         

Which bug is RED and BLACK? A LADYBUG!  

Which is BLACK and YELLOW and goes BUZZ? A BUMBLEBEE!        

What is GREEN and crawls around?

A CATERPILLAR!

What does a caterpillar become?       

A BUTTERFLY!             

What comes out at NIGHT and CHIRPS us a LULLABY?    

A CRICKET!                   

Who is SMALL and MARCHES?    

ANTS!           

You can enjoy our [insect playlist](<https://youtube.com/playlist?list=PLnqxFyB46gTljaP2uAOAzpFZ_KA7oPobw>) at home too:       

בשבוע הבא נמשיך לחקור את עולם החרקים, ונוסיף לרשימה שלנו גם חרקי בית נפוצים כמו מקק ויתוש. בראשון נחכה לכם בגן - לא לשכוח סדינים נקיים ובקבוקים מלאים! 

**שבת מנוחה,**

**כל צוות שכבת הבוגרים: אורטל, מייקי, גבי, רוני ושגיא**