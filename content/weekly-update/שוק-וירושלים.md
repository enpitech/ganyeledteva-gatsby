---
title: שוק וירושלים
date: 2023-05-19T12:17:28.937Z
---
**שבת שלום לכל משפחות הגן,**

**כמה הודעות בטרם נעבור לעדכון:**

**1.     טיול משפחות:** אנחנו מחכים לזה בהתרגשות, מקווים שגם אתם! המארגנות מוסרות שיש קצת מחסור במתנדבים בשלנים להכנת ארוחת הערב בשישי וארוחת הבוקר בשבת – היכנסו לטבלה שנשלחה בקבוצת הוואטסאפ לראות מה עוד חסר :)

**2.     שבועות:** הגן יהיה סגור בתאריכים 25-27.5.23 (חמישי עד שבת). ביום שני ה-22.5.23 נחגוג יחדיו בגן את החג. מוזמנים לשלוח את הילדימות בלבן או בבגדים חגיגיים. נבקש מכל אחד לשלוח עם ילד.תכם 4-5 יחידות מפרי או ירק שהוא/היא אוהב.ת במיוחד – נכין יחדיו דוכני שוק וכל אחד ירכיב לעצמו טנא. בבקשה לא להביא מוצרי חלב – יש לנו בגן ילדים אלרגיים!

**שבת מנוחה,**

**אחינועם, עומרי וכל צוות גן ילדי הטבע**



## **שכבת הצעירים**

בשבועות האחרונים אנחנו שוב חווים נשיכות בשכבה. אנחנו יודעות כמה זה לא נעים לראות את הילד.ה שלכם חוזרים עם סימן נשיכה או סיפור נשיכה הביתה, וגם לא לגלות שהילד שלכם נושך, ורצינו להזכיר איך אנחנו מתמודדים עם התופעה בגן.

**למה פעוטות נושכים?**

אנו נמצאות בשלב שבו האינטראקציה החברתית עוד ממש בחיתוליה, והילדימות עוברים בה למידה יום-יומית. אבל מנגד, ילדימות בגילאים האלה לא תמיד יודעים להביע את רגשותיהם. הרבה פעמים את פשוט מגיבים באופן אוטומטי, ונשיכה היא תגובה טבעית וראשונית עבורם. עוד ביטויי תסכול מוכרים הנובעים ממחסור בכלים רגשיים ומילוליים הם דחיפות, משיכות, חטיפות משחקים ואפילו חיבוקים שהם חזקים מדי. לרוב התגובות האלו נוצרות במהלך חיכוך חברתי כלשהו – רצון בחפץ שנמצא אצל אחרת, רצון להצטרף למשחק, כעס על חטיפה, קושי בהשתלבות במשחק או רצון לתקשר – אפילו תקשורת חיובית.

בנוסף, שינויים בסביבה המשפחתית/ביתית של הילד/ה כמו מעברים בין מסגרות, הולדת אח, גירושי הורים, וכדומה יכולים להוביל לנשיכות כחלק משינוי התנהגותי אצל הילד/ה. ישנו גם אלמנט המושפע מצרכי גרייה חושית – ילדים שזקוקים לגירויים חושיים עמוקים - אך רוב המקרים לא נובעים משם. מסיבות אלה, במקרה שנזהה ילד/ה בתקופה של נשיכות, נקיים אתכם שיחה כדי לנסות להבין כיצד הכי טוב לפעול.

**אז מה אנחנו עושות?**

בגן אנחנו שואפות לעצור כל פגיעה, ולנסות לזהות חיכוך לפני שהוא יתדרדר לכדי נשיכה, אך נשיכה יכולה להיות משהו מאוד מהיר וזריז, ולעתים אנחנו רחוקות מדי מהילד הנושך כדי למנוע אותה כליל. כשאנחנו מזהות ילד/ה שעוברת תקופת נשיכות, אנחנו מתחילות לתצפת ולדאוג לנוכחות קרובה אליו/ה, ולזהות רגעי קונפליקט פוטנציאליים. ברגעים אלה נשאף לקיים שיח מלמד – איך מצטרפים למשחק, איך יוצרים אינטראקציה. הילדימות ממש עכשיו עוברים משלב משחק אגוצנטרי להתחלה ובסיס של משחק חברתי, ובשבילנו כל קונפליקט הוא הזדמנות למידה. אלו דברים שלומדים רק בזמן אמת. אגב, לעתים כאשר אנחנו נמצאות עם ילד/ה בתקופה נושכת בסיטואציה של משחק חופשי במרחב גדול יחסית, נדאג לו/ה למוצץ – זה מרגיע תחושתית ומוסיף לנו עוד שלב לזהות מתי תגיע נשיכה. זהו תמיד פתרון קצר, קצר טווח, ויקרה כמובן בתיאום אתכם ההורים.

*חשוב לציין שנשיכה אינה ביטוי לאלימות או תוקפנות, היא תמיד תגיע כנסיון לתקשר משהו.*

בתגובה לסיטואציה כזו, מחנכת אחת תטפל בילד/ה שננשכ/ה, תחבק ותרגיע, ואילו מחנכת נוספת תטפל בילד/ה הנושכ/ת. התגובה שלנו לנשיכה אינה כעס או עונש אלא מתן כלים ואלטרנטיבות לדברים אחרים שאפשר לעשות במקום. הילד.ה הנושכ.ת לא פושע.ת, והרבה פעמים גם ממש נבהל.ת.

אנחנו כן נראה כי הננשכ/ת בוכה, כואב לה/ו, נזכיר שאנחנו לא נושכים, וננסה להכיר בתחושות שהובילו לנשיכה. "אני מבינה שממש רצית את הצעצוע הזה, אבל עכשיו יעל משחקת בו, ותראי, היא בוכה כי ממש כואב לה. אנחנו לא יכולים לנשוך". משם נמשיך להצעת אפשרויות אחרות לפעולה, למשל: אם את כועסת את יכולה לצעוק; אם אתה צריך עזרה אתה יכול לקרוא לי; אם לא נעים לך אפשר לומר "די" או "לא" או "זה לא נעים לי" (לילדימות בשלבים מילוליים שונים כמובן); אם את רוצה להצטרף את יכולה אולי להביא איתך גם משחק, או לבקש מהחברימות לעשות לך מקום.

**מה אתם יכולים לעשות?**

לגלות סבלנות והכלה, והבנה כי מדובר בשדה למידה מוכר מאוד. חשוב להבהיר שאנחנו לא מדווחות מי הילד/ה שנשכו, אין בכך שום טעם. אנחנו מבינות שלא נעים לראות נשיכה על הילד/ה שלי, וגם לא נעים לדעת שהילד/ה שלי נושכים, אך הנשיכות בקרב ילדי הגיל הרך הן תופעה התפתחותית וחולפת. אם נתמיד בתגובה לננשכ/ת ולנושכ/ת בצורה עקבית ומקצועית נרגיש את העלמות התגובה הזו.

לעדכן אותנו אם אתם חווים נשיכות של הילד/ה בבית – נשוחח על כך וננסה להתאים את התגובה בבית ובגן כדי לוודא שאנחנו נותנות לילד/ה מענה טוב ועקבי בשתי הספירות. לא להתייחס לנשיכות כאל דבר משעשע, גם אם הן נראות כמו "נשיכות של אהבה", אך גם לא לכעוס, אלא להגיב בצורה שקולה המבהירה כי נשיכה אינה דבר המקובל עלינו ואינה נעימה.

זהו בנושא הזה בינתיים – אנחנו כמובן זמינות לכם לכל שאלה והתייעצות.

# **השבוע שלנו**

השבוע נפרדנו מקיילה ואנחנו נתגעגע אליה. הילדים והצוות חיבקו את קיילה ❤ נאחל לה המון בהצלחה בהמשך דרכה! מדגישים כי בזמן הקרוב נתגבר את הליווי הפדגוגי של אחינועם, אורטל ומיכל בשכבה הצעירה ובפרט בקבוצה הוורודה.

**שוק וירושלים**

לאחר שבשבועות האחרונים דיברנו הרבה על הטיולים שלנו והארץ שלנו, השבוע יצאנו דווקא למסע עירוני – לירושלים!

שאלנו: איך ניסע? באוטובוס! אמרו החברימות יום אחד. ארזנו קצת צידה לדרך, עלינו על האוטובוס, ונסענו לירושלים. הרגשנו שאנחנו מטפסים ומטפסים והאוטובוס קצת מתאמץ, הכביש מתפתל בין הרי ירושלים, עד שלבסוף הגענו לעיר. לאן נלך בעיר? לשוק! מה יש בשוק? שמענו קצת קולות של שוק. זה היה מאוד רועש ושמענו הרבה מאוד אנשים מדברים. חלק מהם צועקים כל מיני שמות של פירות וירקות, חלק יותר שרים. נזכרנו בשיר שאנחנו מאוד אוהבים: "אצא לי השוקה" ושמענו אותו [בביצוע קצת אחר](https://www.youtube.com/watch?v=kXNXH2oZRRs) וזה היה מצחיק!

גם אנחנו רצינו קצת לשחק בשוק. בחצר הילדימות כבר הקימו לעצמם דוכן מהג'ימבורי, ואוהבים למכור זה לזה גלידה דמיונית, או שייקים. השבוע נכנסו לשם גם הפירות. במפגש חילקנו "כסף" שנשאר לנו מיריד האביב, והשתמשנו בו כדי לקנות כל מיני דברים: פירות, ירקות, ואפילו חיות כמו בשיר. אחד הילדימות אמר: "אני לא צריך כסף, אני משלם בטלפון!", וזה פתח שיחה שלמה על אמצעי תשלום: חלק מהילדימות אמרו שאפשר לקנות במטבעות, אחרים אמרו שיש ניירות, ועוד זכרו שלאמא ואבא יש כרטיס.

למחרת, הילדימות בחרו לנסוע לירושלים הפעם ברכבת! הרכבנו רכבת ילדימות נהדרת – איך עושים את זה. ילדה אחת הייתה הקטר. מאחוריה התייצב עוד ילד ואחז בשולי החולצה שלה, וכך התווספו עוד ועוד קרונות עד שיצרנו [רכבת ארוכה](https://www.youtube.com/watch?v=vkWtYCTeB1g). כששמענו את צופר הרכבת והבנו שכולם עלו, יצאנו לדרך! ראינו הרים וגבעות שנעלמו ביעף, נופפנו לשלום למי שראינו מהדרך, והגענו עד ירושלים!

הרכבות בכלל מעסיקות אותנו הרבה בשכבה. לאחר ששבוע שעבר עסקנו בכבאית, השבוע לקחנו את הכבאית הקסומה שלנו (שכבר הפכה לרכבת כבאית) לחצר ונסענו לשוק בירושלים, ניסינו לאמוד את הנסיעה, האם היא קצרה או ארוכה? האם יש מכשולים בדרך? כמה ילדים יכולים להכנס בכל קרון ברכבת? הילדימות בנו רכבות מארגזים, מכסאות וגם מצעצועים, וליוו את עצמם בשירה של "[כבר סידרנו הרכבת](https://www.youtube.com/watch?v=Eil6QjQZAEU)".

ביום חמישי, ראובנה פינקה אותנו בארוחת שוק כיפית עם הרבה ירקות טריים, וגם בורקס וביצה קשה! גם בארגז החול הכנו ארוחת שוק טעימה: פתחנו עמדת קובה חול, הכנו קובות בוץ וצפינו בהן מתייבשות בשמש.

**חום ומים**

השבוע קיבלנו טעימה מהקיץ הישראלי עם כמה ימים חמים מאוד. איך אנחנו יכולים לדעת שחם לנו? הפנים מאדימות, אנחנו מזיעים ולפעמים גם קצת תשושים. בהפסקת המים, התבוננו זו על זה וראינו למי יש פנים אדומות או רטובות במיוחד, ועודדנו אותם לשתות הרבה! בימים חמים אנחנו מקפידים עוד יותר מהרגיל על שתיית מים. איך אנחנו עושים זאת? קודם כל בעזרת הוספת הפסקות מים מוסדרות, בהן אנחנו יושבים ומדברים על השתייה עצמה. אנחנו מרימים בקבוקים גבוה לשמים ומתבוננים: למי יש בקבוק ממש מלא? מי כבר שתו הרבה מים? הרגשנו האם הבקבוק קל או כבד כדי להחליט אם הוא מלא או ריק. שיחקנו משחק: המחנכת אומרת: "מיקימיקימיקימיקי.... מאוס! אנחנו שותים במיקי, ועוצרים במאוס כדי לראות כמה מים נשארו לנו בבקבוק. אחרי הפסקת המים, ישבנו יחד למלא את הבקבוקים שלנו: המחנכת פותחת, הילדימות מחזיקים בידית המכסה, משחילים את הקש פנימה ומבריגים בחזרה את המכסה. זוהי הזדמנות נוספת להתבונן מקרוב ולראות כמה מים נותרו, ולעודד את מי שלא שתו לשתות עוד.

איך עוד אנחנו מצננים את עצמנו בחצר בימים החמים? מאוורר! אמרו הילדימות. הפעלנו אותו, ראינו כיצד הוא מסתובב וכמה נעימה הרוח שהוא עושה על הפנים. כשהיה לנו ממש חם, חשקנו קצת בגשם שיטפטף עלינו בצורה נעימה. הפעלנו את הטפטפות ויצרנו לעצמנו גשם מקומי נעים! הילדימות ישר יצאו לרקוד ולשיר ב"גשם" בהתרגשות.

בימים חמים אנחנו גם פותחים הרבה משחקי מים בחצר: מים בארגז החול, שולחנות מים עם הרבה כלים, מכחולי מים על הדק ותחנת שטיפת מכוניות. ומה קורה כשאנחנו נרטבים? לחלק מהילדימות זה לא מפריע, אחרים מבקשים להחליף בגדים. הצענו יום אחד: בואו נחכה 5 דקות ונראה מה יקרה. הפלא ופלא! אחרי 5 דקות החולצה הייתה יבשה לגמרי! לאן המים נעלמו? החולצה התייבשה בשמש והמים התאדו!

בשבוע הבא כמובן נגיע לחג הבא שלנו: שבועות! נמשיך לעסוק בהקשר הזה בקיץ, בפירות וירקות של השוק ובהרבה מים!

מחכות לכם ביום ראשון בגן – לא לשכוח בקבוקים מלאים וסדינים נקיים!

**צוות שכבת הצעירים: יגאל, הדר, נופר, רוני, מיכל, אליסה, עדי, אלמוג, תניה וקרן אור**



## **שכבת הבוגרים**

כבר תקופה ארוכה שאנו מעמיקות בארץ שלנו יחד בנינו אותה, טיילנו בה ואף גילינו איך אנחנו יכולימות לשמור ולהגן עליה ועל כדור הארץ שלנו. השבוע הכרנו את עיר הבירה שלנו - יחד עם הילדימות ארזנו תיק ויצאנו למסע בעקבות ירושלים. 

במהלך הצעידה שמנו לב שאנו מטפסים מעלה. יש עליות והרבה - למה? אנו מטפסות על הר…בטיפוס על ההר נשים לב לגוף שלנו: הוא כפוף ועייף, הרגליים מתאמצות וכבדות. כמה קשה לטפס... לא שכחנו לעצור כל כמה דקות לנשום אויר הרים צלול כיין. 

כשהשמש התחילה לשקוע ורוח קרירה נשבה הבנו שזה הזמן למצוא מחסה כי קר וחשוך ואנו כבר ממש עייפים.ות. החלטנו להקים מדורה ונזכרנו בכל הכללים שלמדנו בלג בעומר. התחלנו וחיפשנו קרחת יער (צירוף מילים שגרם לצחוק מתגלגל) כדי שהרוח השובבה לא תניע את הלהבות לעומק היער. 

הבאנו עצים, אבנים, פתחנו אוהלים, הוצאנו נישנושים מהתיק ונהננו מערב משותף. בסוף נרדמנו לצד המדורה. 

בבוקר חשבנו אולי להשתמש בעזרה כדי להמשיך לטפס על ההר? דהרנו על סוסים וחמורים עקשניים. תוך כדי רכיבה תהינו על חווית החיה.. האם נעים לה? לאחר שהגענו לירושלים עייפימות ומרוצימות חשבנו יחד מהן יתרונות הקידמה?  איזה עוד דרכים יש לנו כדי להגיע לירושלים? רכבת, אוטו אוטובוס ואפילו אופניים כך הדרך לירושלים קלה ומהירה יותר. 

**סימטאות ומחניודה** 

הגענו לירושלים עייפימות ומרוצימות גילינו שהליכה בסימטאות מאוד מבלבלת ממש כמו מבוך… שמענו צלילי מוסיקה והרחנו כל מיני ריחות מעניינים … הריח הוביל אותנו לשוק! שוק מחנה יהודה … הוא צבעוני, מלא באנשימות ורוכלים שמספרים מה הם מוכרים.. 

הגענו לעמדה של פירות הדר עסיסיים ובחרנו לרכוש קצת תפוזים ולימונים. כשחזרנו לגן פתחנו את הפירות והתפנקנו בנישנוש שהגיע הישר משוק מחנה יהודה. 

**ארוחת בוקר ירושלמית** 

ראובנה עם ידי הזהב פינקה אותנו בארוחת שוק מלאה בירקות טריים, בורקס חם וביצים קשות. איזה פינוק! 

**ירושלים בחצר**

טיפוס בחצר **\-** יצרנו מסלולי גובה בעזרת קוביה ומדרגות ג׳ימבורי ומלא ארגזים  עלינו וירדנו וממש דמיינו שבאופק אנו רואים.ות את ירושלים. 

חומה ומגדל**\-** בחצר שלנו יש קוביות גדולות, בינוניות וקטנות. במהלך השבוע בנינו חומות שהפרידו בין שטחי החצר ומגדלים גבוהים ונמוכים… עניין הגובה בחצר מדובר המון: כמה גבוה יכול להיות המגדל שלנו?  תהינו יחד מה יקרה אם יפול מגדל מקוביות עץ. זה יכול להיות מאוד מסוכן וכואב. הכלל שלנו הוא שהמגדל לא יעבור את הראש שלנו כך שבמהלך השבוע פגשנו ילדימות שבודקים גבהים בעזרת גופם ומדייקים אחד לשני…. כך גם גילינו שאנחנו בגבהים שונים (: 

**חם ממש ממש חם**

איזה כייף שהימים מתחממים… החצר מלאה בפעילויות מרעננות כמו ארגז החול בוצי וקריר, שולחנות מים וכמובן המון  שיח על חשיבות שתיית מים. התחלנו והוספנו עוד  הפסקות מים קבוצתיות. הפעלנו את הטפטפות שלנו ויצרנו גשם מרענן משלנו הילדימות קופצים מהתרגשות ומחפשים את הטפטפת הכי מרטיבה. 

את הפינות שקרני השמש מצליחות לחדור הפכנו לאזור ייבוש… לפעמים יהיו שם בגדים, משחקים או ילדימות 😅

איך נדע מה הגוף שלנו צריך או כמה מים צריך לשתות? נתבונן בפיפי שלנו ..הוא שקוף או צהוב?  

פיפי שקוף טוב לגוף פיפי צהוב זה לא טוב. מה נעשה כשהוא צהוב? ניגש לשתות מים. וכשהוא שקוף ניתן לעצמנו חיבוק על שמירת הגוף שלנו (: 

שימו לב, מכיוון שהילדימות שותים הרבה יותר בתקופה זו, במיוחד אלו שבשלבים שונים של תהליך הגמילה מחיתול, לעתים יש עלייה בכמות פספוסי הפיפי (בשינה וגם בזמן שקיעה במשחק). הכינו את עצמכם, וגם את הילדימות בכל שתארזו בתיק מדי יום עוד בגדים להחלפה וכמובן שק לבגדים המלוכלכים.

**English Time**

This week we tried to make a [BRIDGE](https://www.youtube.com/watch?v=0-Y7Qi3fMs0&feature=youtu.be)?

I invited two friends to help me.

Each stood on a BLACK SQUARE and held HANDS. Their arms make a BRIDGE.

ARMS UP BRIDGE goes UP.

ARMS DOWN The BRIDGE falls DOWN.

One by one each friend went under the BRIDGE.

![](/assets/pics/uploads/bridge.jpg)

לא לשכוח סדינים נקיים ובקבוקים מלאים ביום ראשון!

**צוות שכבת הבוגרים - אורטל, אורית, גבי, חוה, רוני, מייקי והילה**