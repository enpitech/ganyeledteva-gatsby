---
title: 'את הכיתה הגדולה שלנו הפכנו לשוק '
date: '2018-05-12T20:14:52+03:00'
---
עדכון שבועי- ילדי הטבע הדמוקרטי

**שבת של שלום, 
**

השבוע פגשנו אתכם בשיחות האישיות. תודה ענקית לכם על הזמן, על תחושת השותפות, על הפתיחות וההקשבה. הזמן הזה כל כך חשוב לנו לייצר זרימה בין הבית לגן... שני המקומות המרכזיים בחיי הילדים והילדות. תודה על כל המילים הטובות שהרעפתם עלינו. זה באמת מרגש.

מזג אויר הפכפך ומאוד מוזר, אבל בואו לא נשכח שכבר מאי וחם. אם בחרתם להלביש חולצה/ מכנסיים ארוכים, קחו בחשבון שמאוחר יותר נהיה חם. נשמח אם תקפידו להלביש חולצות קצרה ותבחרו בשיטת הבצל, חולצה קצרה ומעליה חולצה ארוכה.

ממש ממש מבקשות להקפיד להגיע בזמן ולקפל עגלות בצורה מסודרת.

חופשת שבועות- ביום ראשון ושני 20-21 למאי. חשוב לנו לציין שבגן שלנו לא חוגגים שבועות בסימן חלב/ פרה וכדומה... מאחר וזו לא באמת מהות החג ואנחנו לא מתחברות למסרים האלו, ללא שום אינטרס להשפיע על מי מהמשפחות. זה פשוט חג של קציר ותבואת האדמה, ולא חג של חלב... אז לא, אין צורך במעדן חלב :)

כמה מילים על דיבוב הילדים בסוף היום. אנחנו יודעות כמה חשוב לכם ולכן לדעת איך עבר היום? חלק גדול מכם סיפרו לנו בשיחות כי הילדימות לא זורמים. אני רוצה להציע לכם לדייק את השאלות לדברים ספציפיים יותר. במקום- איך היה בגן היום? ("כיף") נסו לדייק בשאלות מנחות כמו: עם מי שיחקת היום? היה רגע שהיית בו עצובה? איפה נהנת יותר בחצר או בגן? ניגשת לשולחן היצירה היום? ליד מי ישבת בארוחת הבוקר? שמעת שיר חדש במפגש היום? היה משחק שרצית לשחק בו ולא הספקת? אני מבטיחה שהתשובות לשאלות יהיו מעניינות יותר :) חוץ מזה, יש ילדים/ות שיוצאים מהגן וצריכים "קצת ספייס" מכל הדיבורי גן האלו... תנו להם ונסו לדבר בשעה מאוחרת יותר במקלחת/ ארוחת ערב/ לפני השינה.

אנחנו מתחילים בגיוסי צוות לשנה הבאה (מחפשות 2 מחנכות/ים חדשים להצטרף לצוות המופלא שלנו). היום בערב תפורסם מודעת דרושים בפייסבוק של הגן, נשמח אם תשתפו, תחברו, תמליצו. מבטיחות לצ'פר את המחברים בהפתעה מתוקה :) בנוסף, היו סבלניים אם תראו מתלמדים חדשים. מן הרגע שבו דיבנו עם המועמד/ת ועד לרגע שמגיעים לימי נסיון בגן המועמדות/ים עוברים סינון די קפדני, וכשהם כבר מגיעים הם ברוב הזמן מתבוננים וצמודים לצוות הותיק. המתלמדים/ות אינם חלק מהצוות, הם לא נשארים לבד עם הילדימות, הם לא "עובדים" איתנו עד אשר אנחנו מבינות את הוייב ומבינות אם יש התאמה. אנחנו כן מזמינות אתכם להגיד שלום ובוקר טוב בשביל ההרגשה הטובה :) 

ולסיום, אם שמתם לב או לא, הפסקנו לפרסם תמונות בפייסבוק, והתמונות נשלחות אליכם בקבוצת הואטסאפ הכיתתית בכל סופשבוע.



**שבוע מופלא,
**

**אחי וכל צוות ילדי הטבע הדמוקרטי 
**

## אפרוחיה- נחמה

שבוע מקסים וכיף במיוחד בסימן יום ירושלים. התחלנו בבניית העיר העתיקה בעזרת אבן ירושלמית (קוביות עץ גדולות), המשכנו במפגש אמנותי במיוחד בבצלאל, כי הרי אנחנו כולנו אמנים בנשמה... יצרנו יחד קיר משאלות מעוצב, תשובה תל אביבית ושלנו לכותל כמובן. כל ילדה וילד בחרו מלבן כסוף או זהוב וקישטו כרצונם. הדבקנו יחד מלבן לצד מלבן עד שנוצר כותל.

הגענו למקום מעניין ומוזר עם ריח של תבלינים, מוזיקה שמחה, דוכנים גדושים בכל טוב וקריאות של- שניים בעשר, רק היום!!! כן כן אתם לא טועים! הגענו לשוק מחניהודה בירושלים! השוק מביא איתו כל כך הרבה ריחות, קולות וצבעים... בדיוק כמו שאנחנו אוהבים. 

התקבצנו סביב דוכן התבלינים והלחם, הרחנו את כל התבלינים: טימין, אבקת שום, ראס אל חנות וחווייג'. בצענו פיסה מפיתה חמה, טבלנו בשמן זית ואז כל אחת ואחד בחרו איזה תבלין לטעום. סיימנו את הפיתות וגילינו מאחורינו בסטה עמוסת פירות וירקות!  מיששנו, הרחנו, קנינו ואפילו מכרנו מהטוב שגדש את הדוכן. התקבצנו יחד לטעום גלידת בננה (חתיכות קפואות למחצה של בננות) כשהרגשנו רעננים גילינו חנות בגדי יד 2 ססגוניים! התלבשנו בהנאה והנה- דוכן של משחקי מחשבה!! בצד פתחנו מתחם עם ספרים בכדי שמי שחווה עומס יכול לשבת בנחת ולדפדף בספר מוכר. הילדימות הסתובבו בעצמאות מדוכן לדוכן ונהנו מאוד! אלו ניצנים של משחק סוציו דרמטי  מפותח(משחק "בכאילו") שמתחילים  ממש עכשיו... 

בחצר אנחנו נהנות במיוחד ממשחקי מים שעוזרים לצנן את הגוף בחום שפוקד אותנו. מילאנו קופסה נמוכה במים והחברים הוזמנו בזה אחר זו להחזיק את הידיים של קרן ולנסות לקפוץ בתוך הקופסא. שאלנו איזו מין תחושה נותנים המים? הם 'קרים' וכמובן, הם 'רטובים'

ומה קורה כשקופצים או רוקעים ברגלים? אנחנו משפריצים על החברים שמסביב!

ספר השבוע היה 'מרים והים' מאת מיריק שניר, שליווה אותנו גם בזמן משחקי המים.

הכיתה שלנו התבגרה מאוד ולמדנו כבר מזמן להיות חברים ולדאוג זה לזו. הילדים מחלקים מים בסבבים, בכל פעם מוזמנים שניים או שלושה ילדים לחלק לכולם בקבוקים. לפני השינה אחת הגננות מורידה את קופסת המוצצים והחברים בוחרים לעצמם את המוצץ שלהם וחלק כבר  רוצים לבחור גם מוצץ של חברה בכדי לתת לה אותו. הילדים מעירים זה את זו מהשינה בליטוף, חיבוקים והרבה עדינות.

הפרידות בבוקר נהיו ארוכות לאחרונה ונוצר הרבה עומס בחצר, על רוב הילדים פרידה ארוכה בבוקר מקשה מעט. אנחנו נמצאות בחצר או בכיתה, כשאתם מוכנים להפרד, אחרי סידור המגירה, בקבוקים, מוצץ גשו אלינו ונעזור לילד/ה להתחיל את הבוקר באופן חלק ונעים. 

במפגשים הילדים מבקשים שוב ושוב את[ שיר ההוקי ופוקי](https://youtu.be/smnpuHNYays) ואת [שתי חברות טובות](https://youtu.be/smgrgingVeI) ורוקדים בהנאה מרובה! מוזמנים לרקוד איתם בבית.

**הודעות-
**

שיחות הורים- היה כיף גדול לראות את כולכם ולהספיק לדבר לעומק על הגורים! אפתח יום נוסף לטובת מי שלא הספיק להרשם בשבוע הקרוב.

אנחנו נפגשים בחמישי הקרוב בשעה 20:30 בגן לשמוע על המשך השנה ועל שנה הבאה.

מגבונים- יש רשימה ליד הדלת, אנה ודאו שהבאתם מגבונים לחודש מאי, יותר נחמד שזה עובד על יחסי אמון ולא על הודעות מאיתנו.

אנה גזרו ציפורניים לילדימות, הם שורטים את עצמם, זה את זה ואותנו. הם גם עדיין אוכלים בעזרת הידיים ומתחת לציפורניים נאגר לכלוך לא בריא.

איחורים אחר הצהריים- זה קורה וזה אנושי, אבל אנחנו מצפות מכם לעדכן אותנו בהודעה, זה לא הגיוני שאנחנו מוצאות את עצמינו מחפשות הורים.

**שבוע נעים וחמים
**

**קרן, אלינור וטלי
**

## צעירים א'- רוחל'ה

שבוע טוב לכולם!

גם השבוע מזג האוויר מבלבל במיוחד, כל בוקר צריך לגלות מחדש אם אנחנו חורף אביב או קיץ.נשמח תקפידו להלביש את הילדימות עם חולצה קצרה מתחת לארוכה שיהיה קל להוריד אם חם מידי בחצר... 

כל שבוע אנחנו מתרשמות מחדש כמה הילדימות בוגרים יותר. השבוע ראינו את ג'ונם לביא תומר רועי ויערה משחקים בבריכת כדורים ומחכים כל אחד לתורו להתגלש פנימה בסבלנות, בלי תיווך של הגננות ובלי שום מריבה! רק הנאה ממשחק משותף. ראינו גם את נבו ואת ניתן מזמינים חברים לבוא לשחק איתם בדק או ברכבת, קוראים להם בשם ומסמנים לבוא עם היד. ראינו את ארבל מזהה חבר עצוב ומחזיר צעצוע עוד לפני שהחבר ביקש, ראינו איך איתי כבר מבקש חיבוקים במילים במקום בהברות וכובש את החצר, את אלונה קוראת לעזרה של עידו כדי להוריד נעליים ועידו מפסיק את המשחק כדי לעזור לחברה, בועז מקפיד לסדר את הבקבוקים בסלסלה כדי שכולם יעמדו ישרים מיזומתו, ארז עומד על שלו ומבקשת את המשחק בחזרה בצורה נעימה, וליאו מוצא משחקים ומוסר אותם לחברים כדי שהם יוכלו לשחק יחד. כיף לראות את החברימות גדלים כל יום מחדש!

את תחילת השבוע הקדשנו ליום ירושלים. במפגש עלינו כולנו לרכב, הידקנו חגורות, החזקנו את ההגה ונסענו לירושלים. סיבוב ימינה, סיבוב שמאלה, כמה פיתולים יש בכביש בדרך! הגענו לירושלים ומה ראינו שם? כותל גדול בנוי לבנים. מה זה כותל? כותל זה קיר. רוצים לבנות כותל יחד? בוודאי! מיד לקחנו לבנים והתחלנו לבנות חומה. לא שכחנו לשים טיח בין כל שכבה וכל אחד מהחבירמות הניח לבנה בכותל שלנו. אחרי שבנינו את הכותל ראינו שבין הלבנים בחומה יש חריצים. אולי נשים משהו בין החריצים? אולי משאלה? משהו שהיינו רוצים לאחל לעצמנו... הבאנו פתקים קטנים וכתבנו את המשאלה של כל אחד מהחברים, והחברימות הניחו את הפתקים בחריצי החומה. אחר כך לקחנו את משאלות החברים ושמנו בקיר המשאלות במבואה. אתם מוזמנים לעבור במבואה ולחפש את המשאלה של הילדים שלכם.

אחרי שראינו את הכותל המשכנו לטייל בירושלים והגענו לשוק מחנה יהודה. כמה דוכנים! כמה באסטות! ארגז מלא קוביות, ארגז מלא ירקות ופירות, וארגז מלא כובעים. אולי נעשה קניות? הבאנו לחברים סלי קניות אותם הם מליאו מהארגזים השונים והביאו למוכר ש"יעשה להם מחיר". המוכר קיבל מכל אחד מהחברימות כמה שקלים והחברים יצאו עם סל הקניות. ראינו את החברים ממשיכים לשחק במשחקי שוק גם אחר כך, הולכים עם המון סלים וממלאים אותם מוצרים שונים, מזמינים חברים לקנות כסף (קונספט חדשני בהחלט) ומארגנים להם עסקאות חליפין. איזה טיול מוצלח היה לנו בירושלים! בדרך חזרה לתל אביב רקדנו לצלילי השיר[ "הנה אני בא" ](https://www.youtube.com/watch?v=JNwJFLkoX80)של הדג נחש

בחברותא סיפרנו לחברים על גברת שרוצה לנסוע לירושלים לעשות קניות בשוק מחנה יהודה אבל מרב סלים היא לא מוצאת מקום לשבת! הנחנו על הרצפה שלוש קוביות שיהיו לשלושה מושבים באוטובוס והזמנו כל פעם חבר או חברה להיות הגברת עם הסלים שלנו. איפה נניח את התיק הראשון? איפה נניח את סל הקניות השני? איפה נניח את התיק השלישי? אוי ואיפה תשב הגברת? לא השארנו לה מקום בכלל! צריך להתחיל הכל מהתחלה! כל פעם רצנו מסביב למושבי האוטובוס למצוא מקום לכל הסלים ולגברת כשברקע אנו משמיעים את השיר ["גברת עם סלים"](https://www.youtube.com/watch?v=tYuYrmTkgOI&t=76s) של אריק אינשטיין

בחצי השני של השבוע התחלנו לדבר על חג שבועות. סיפרנו שבשבועות אנחנו חוגגים על הייבולים שצמחו לנו מן האדמה. איך צומחים היבולים? הם מתחילים מזרע קטן ולאט לאט הם מוציאים גבעול שצומח לו מעלה מעלה עד שפורח פרח וממנו גדל פרי. עשינו יחד תנועות של צמחים צומחים לצלילי השיר ["איך צומח עשב"](https://www.youtube.com/watch?v=BEHgEQJbhLA) של דתיה בן דור (0:24)

כמה יבולים צמחו לנו! מהיבולים צמחו לנו המון פירות וירקות: בננה, תפוח, פלפל, עגבניה, מלפפון, גזר, חציל ועוד ועוד. הזמנו את החברימות לאסוף איתנו את היבולים לטנא משותף של קבוצת רוחל'ה. איזה טנא משובח! עכשיו כשאספנו את כל היבולים לטנא אפשר לטעום! חילקנו לכל החברימות מהטנא וכולנו אכלנו בכאילו מהיבולים. כמה טעים!

וואו אחרי עבודה כל כך קשה שהניבה פרי כה משובח צריך לחגוג! הזמנו את החברים לרקוד במעגלים לצלילי השיר[ "שיבולת בשדה"
](https://www.youtube.com/watch?v=XvTU9-eog4c)

ולסיום, תודה גדולה לכם הורים שלנו על ההקשבה והשיח בשיחות האישיות. תודה על הזמן והסבלנות כשקצת חרגנו בזמנים, יש לנו כל כך הרבה מה לספק על הילדים והילדות שלכם שגם 4 שעות לא יספיקו... 

**הודעות ותזכורים:
**

\*סדינים!

\*מגבונים!!

**נישוקות וחיבוקים
**

**ענת והדר
**

## צעירים ב'- יעקב

מזג האוויר מאוד מבולבל והלו יעקב זכו השבוע לחוות דבר מופלא חמסין וברד.

בשעת בוקר חמימה ותמימה שיחקנו בנחת השמיים הכחולים הפכו לאפורים…ומשם לאפורים כהים …. ואנחנו משחקים … מתכוננים אנו כבר יודעים שהתריס הגדול פתוח וכשיורד גשם אנו נכנסים .. אז חיכינו.. רעמים שמענו וממש התכוננו וכלום… הברקים מגיעים גם הם וכלום…

החלטנו להתחיל להכנס לאט לכיתה ולהתבונן החוצה 

ופתאום משום מקום - כדורי ברד גדולים נופלים מהשמים .

מיהרנו להיכנס האחרונים שבנינו התיישבנו ופשוט התבוננו דקות ארוכות .

דור ואני יצאנו לאסוף ברד בקופסא החברים התרגשו לאחוז וללקק- הם קרים ונמסים בחום היד שלנו.

כמה דקות אחר כך פסק הברד וגם הטיפטוף שהגיע אחריו יצאנו לחצר לאיסוף כדורי ברד .

ביום הזה לפני ארוחת הבוקר וויתרנו על שטיפת ידיים בכיור כי היתה לנו הזדמנות לשטיפת ידיים כמו בטבע .

מעל הדק יש בד המגן עלינו מהשמש והגשם ויש בו חור קטן… התאספו של כדורי ברד וגשם כשנמסו והחלו לטפטף  זרם מצוין לשטיפת ידיים .

כייף לצאת קצת מהמסגרת היומית שלנו הילדים התרגשו מאוד.

השבוע החלטנו לצאת לטיול… לאן ?… לירושלים .

שאלנו איפה ירושלים נמצאת האם אפשר להגיע ברגל …זה רחוק מידי … באופניים?.. אפשר אבל לא יהיה קל…

באונייה?… בירושלים אין ים , באוטובוס בטח יהיו פקקים מייגעים אז אולי ברכבת ?… כן! ברכבת ..

ארזנו תיק ושאלנו מה נשים בפנים יש לנו דרך ארוכה….

נישנושים לדרך תפוח ,אגס ,מים וכריך.

ובגדים למקרה שנתלכלך … רגע ומה נלבש ?… איך נדע מה מזג האוויר בירושלים..

בתל אביב חמים ואנחנו עם בגדים קצרים וסנדלים… ירושלים נמצאת על הר גבוה גבוה ובטח שם קצת יותר קריר הכנסנו גם חולצה ארוכה למקרה ש….ואנחנו מוכנים.

הגענו לתחנת הרכבת בדקנו בלוח הנסיעות וראינו שהרכבת שלנו יוצאת מרציף 2…

כמה רציפים יש…? חמישה רציפים שמובילים לכל רחבי הארץ.

צריך לקנות כרטיס לפני שהרכבת מגיעה נתנו אסימונים וקיבלנו כרטיס נייר .

את הכרטיס צריך לשמור אחרת לא נוכל לצאת מהתחנה… כל אחד חשב על מקום לשמור על הכרטיס שלו חלק בכיס, בתיק, בתוך החולצה וכאלה שהעדיפו להחזיק ביד זה הכי בטוח.

התיישבנו כולנו… ויצאנו לדרך… ההתרגשות היתה בשיאה .. בזמן הנסיעה סיפרנו שירושלים היא עיר מאוד מיוחדת ושאנחנו חוגגים לה השבוע בגן ונשמח לטייל בה ולחוות אותה.

הנסיעה ארוכה כי יש הר גדול שצריך לעקוף התמרמרנו קצת על המסלול הלא הגיוני אבל נהננו מהנוף ראינו המון המון עצי אורן עם מחטים ירוקים ועצי זית עתיקים….הילדים שמחו ואמרו בפה אחד אנחנו אוהבים זיתים מדהים מה מרגש אותם באמת (:

את ההפתעה שמרנו לסוף הנסיעה וסיפרנו שבירושלים יש שוק מיוחד שוק מחנה-יהודה הוא ציבעוני וקולני ויש שם מטעמים שונים והקירות מלאים בגרפיטי ממש כמו פלורנטין בתל אביב.

מי יודע מה מוכרים בשוק ?…

ירקות ופירות

בגדים

תבלינים

ותגידו מה עושים עם צעצוע שאנחנו כבר לא אוהבים או כובע שאבא הפסיק לחבוש… אפשר למסור, לזרוק ואפשר למכור ועם הכסף שנקבל נקנה משהו אחר.

טו טו טו תחנה, הגענו לירושלים … 

יצאנו מתחנת הרכבת בעזרת כרטיסי הנייר שלנו ובאמת היה קצת קריר.. הוספנו עוד שכבה וזהו אנחנו מוכנים.

רגע רגע עוד הפתעה מצפה לכם … מי יפגוש אותנו בכניסה לשוק?….קבוצת ציונה …!

החברים קפצו והתלהבו הקשר בין הקבוצות התחזק מאוד ואנו אוהבים שיתופי פעולה.

ההלואים התעניינו למה ציונה לא הצטרפו לרכבת … הם בחרו להגיע באוטובוס נקווה שהיתה להם נסיעה טובה .

שוק מחנה-יהודה

את הכיתה הגדולה שלנו הפכנו לשוק דוכני מזון טרי ויבש , בגדים ותחפושות, תבלינים..דיסקים ותקליטים אפילו עמדה למכשירי אלקטרוניקה והמון חפצי יד שנייה …

קבוצת ציונה הבוגרת לקחה על עצמה את תפקיד מוכרי הדוכנים … הם קראו ואמרו מה יש להם בדוכן ולמה הכי טוב לקנות אצלם .. ומצד שני קבוצת הלו יעקב קיבלו תיקי בד עם ארנק ומלבני כסף לתשלום.

עברו בין הדוכנים שאלו כמה עולה התמקחו הכניסו לסל והמשיכו הלאה … חלק נישנשו, אספו קנו וחלק פשוט טיילו ונהנו מאווירת השוק . היה כייף ממש !

נפרדנו מקבוצת ציונה והמשכנו בטיול ירושלים שלנו.

התהלכנו וגילינו שיש המון חומות מאבן מיוחדת מיששנו ונדהמנו כמה הכל גבוה.

הגענו לקיר ארוך וגדול ראינו שיש המון אנשים מתקבצים סביבו מניחים את הראש, נוגעים, ממלמלים דברים ודוחפים לחריצים נייר.. מה הם עושים?..

סיפרנו שלקיר הזה קוראים הכותל המערבי ושיש אנשים שמאמינים שאם יבקשו מהקיר דברים זה יכול להתגשם הילדים קראו בקול גדול שזה לא יכול להיות ואמרו שאי אפשר לבקש מקיר דברים כי…. הוא קיר … 

שאלנו ממי אפשר לבקש ולקוות שזה באמת יתגשם ?… מאמא ,אבא, סבתא,סבא ואפילו חברים.

החלטנו שגם אנחנו נבנה את הכותל ונקרא לו קיר המשאלות .

לקחנו קוביות מעץ קטנות ולאט לאט יחד בנינו קיר של הלו יעקב כל אחד מהחברים ביקש משהו וכתבנו על פתקים במפגש הנחנו בתוך החריצים של הקיר שלנו ואחר כך העברנו אותם לקיר המשאלות של הגן יחד עם חברינו משאר הקבוצות הפתקים היו פתוחים ולא כל כך מוסתרים כדי שההורים יראו ואולי אף יגשמו.

אז אנו מקווים שלקחתם לתשומת לבכם ודאגתם לגלידות… כבאית ירוקה אחת ועוד אחת שמגיעה עד השמיים ..  אופניים של גדולים… וחתול קטן לפינוק…

השבוע השתובבנו עם השיר

[שובבים במיטה - דתיה בן דור
](https://youtu.be/VnN7E8WCbAY)

> במיטה אחת לא כל כך גדולה 
>
> ארבעה שובבים טרללללה. 
>
> אמר הקטן: 
>
> "בואו נתגלגל 
>
> ומי שנופל נופל". 
>
> וגיל גיל גול וגיל גיל גל... 
>
> והופ! 
>
> שובב אחד נפל. 
>
> שלושה שובבים... 
>
> שני שובבים... 
>
> במיטה אחת לא כל כך גדולה 
>
> שובב אחד טרללללה. 
>
> אמר הקטן: 
>
> "ליל מנוחה 
>
> לי ולכל המשפחה". 
>
> ונים נים נום ונים נים נם 
>
> והס... 
>
> שובב אחד נירדם.

ספרנו יחד שובבים בעזרת אצבעות הידיים והפחתנו לאט לאט … רקדנו והתגלגלנו ולבסוף ששששש נרדמנו …

משחק הזיכרון בחברותא-

החברים ממש קלטו את הרעיון אז החלטנו לגביר את הקושי לאתגר קצת יותר.

בעקבות שבוע ירושלים בחרנו מוצרי שוק פירות וירקות.

שמנו חמישה חפצים במקום ארבעה … חבר יצא מהכיתה וברגע שנעלם משהו מהגן הוא חזר והשתמש בזיכרון שלו כדי לגלות מה חסר.

מדהים שהילדים שפעם היו מגלים לחבריהם מה מתחבא ולא נותנים להם הזדמנות לענות לבד היום ממתיניפם בשקט ובסבלנות … ורק כשהחבר מבקש עזרה אנו נותנים אותה.

בחצר השבוע היה חם ופעילויות המים בשולחן המים ובארגז החול היו האטרקציות המרכזיות … מה עוד אפשר לעשות בחצר? 

קסם

 איך אפשר לצייר ציור שגם נעלם לא מלכלך ומשאיר תמיד משטח ציור נקי… אתם יודעים איך?..

הבאנו מכחולים ,קערות מים גדולות והנחנו על הדק, החברים ניגשו טבלו את המכחולים במים והחלו לצייר ולצבוע על  הדק והקירות מסביב.. את סימון המים הכהה אנו רואים ברגע שהמכחול החל לשרטט ולאט לאט הסימון מתפוגג לו מתהדה בזכות השמש והחום - הציור נעלם!

הילדים כל כך אהבו את אפקט הקסם שציירו בכל מקום ..אמרו- תראה שלי נעלם שלך עוד לא… 

ערכנו ניסוי-

חיפשנו שטח על הדק שבו מצד אחד פוגעות קרני השמש ומצד שני הן לא מגיעות בגלל הכיסוי שמעל וזה יוצר צל.

טבלנו שני מכחולים בקערת מים ספרנו עד 5 וציירנו קו אחד בצל והשני בשמש .

מי יעלם קודם ?…. זה שבשמש .(:

המון למידה סביב דבר כל כך קטן והכי חשוב יצירה במכחולים שלא מלכלכת ומתנקה בעצמה … חלום!

פעילויות סוף יום -

השבוע עבדנו בזוגות וקישטנו חלונות קלקר גדולים בנעצים.

נעצים לילדים אבוי!… נעצי פלסטיק קטנים דוקרים מספיק כדי לחדור לקלקר … אנו יודעים כמה בוגרים הילדים והסבר קליל למה לא כדאי להכניס לפה די סגר את העיניין . 

הצרה היחידה זה איסוף.. לכן הסברנו שנעצים לוקחים אחד אחד כי אפשר לנעוץ אותם רק אחד אחד .

החברים היו קשובים עבדו נפלא ביחד.

ובסוף כשאמא או אבא הגיעו החברים הסירו את הנעצים מהקלקר החזירו לקופסא ואמרו להתראות אנו אחראיים על הציוד שלנו ולא משאירים את העבודה לחברים.

מסלול מכשולים מאתגר במיוחד בתוך הכיתה שלנו… איך שהם אוהבים.

שתי קורות ג׳ימבורי ארוכות עם רווח בניהן… כיסאות עם חבלים נמוכים ולבסוף גליל …

היינו צריכים להשתמש בשיווי המשקל ולצעוד בפישוק זהירות יש תנינים שם למטה … ואז קפיצה גבוהה והופ זוחלים על הריצפה מתחת לחבלים.. לא להרים את הראש .. והנה האור בקצה המנהרה כבר קרוב … הגענו.

אנו לומדים לעודד את החברים ולמחוא כפיים כשמסיימים.

לכל חבר יש את הזמן שלו להתנסות ולטעות … קבוצה מלאה בסובלנות וסבלנות.

שיחות אישיות-

כל כך מיוחד וחשוב המפגש הזה בנינו … לשמוע את סדר היום את העצמאות הקסומה שהחברים מתרגלים בגן.. ואת השוני שלהם בין זמן הגן לבין הזמן אתכם בבית, 

זהו רגע של איחוד כוחות מן הידוק בינינו להבין ולדעת מה מחזק ומה לא איך אנחנו יכולים לדבר באותה שפה שלא תבלבל את הילדים ובאמת ניצור להם עולם מאוחד ולא מפולג. 

מאוד נהנתי לשמוע אתכם ולראות אתכם מתמלאים בגאווה..

תודה שהגעתם ונתתם לי לחשוף קצת מחממת הגן שלנו.

**תזכורות-
**

יום ראשון בנוהל סדינים רעננים בקבוקי מים מלאים.

(בבקשה השתדלו לא לשכוח בקבוקים חם בחוץ ולא כולם אוהבים בקבוקי גן או כוס וחבל על האנרגיות המיותרות בלנסות לשכנע ילדים לשתות).

הכינה נחמה מנסה לעשות קאמבק שימו לב לראשי הילדים סרקו אותם!  לא ניתן לנחמה לנצח!

מגבוני חודש מאי .

תמונות (:

**באהבה
**

**דור ואורטל
**

## בוגרים- ציונה

שבוע קסום עבר עלינו בציונה! 

התחלנו את השבוע עם מזג אוויר מעט הפכפך...חורף?קיץ? לא ברור לנו מה קורה כאן...קריר וסגרירי ופתאום יוצאת לה השמש! מזל שהחברים בציונה כבר מתורגלים בשינויי מזג האוויר, פושטים בגדים ולובשים. לגמרי ניכר שהחברים מודעים לצרכים שלהם בכל הנוגע לחום וקור ואנחנו משתדלות לסמוך על התחושות שלהם בעניין, חלק מתהליך ההתבגרות ופיתוח העצמאות שלנו הוא גם לקיחת אחריות על הגוף שלי, במקום להסתמך על מבוגר שיבוא "להודיע" לי מתי אני צריכה להתלבש כי קר או להתפשט כי חם..

לזוהר כנראה יש קשרים עם השירות המטאורולוגי, בזמן שכל החברים הגיעו עם בגדים קצרים לגן, זוהר הגיע עם סוודר ומטרייה. החברים חשבו שהוא התבלבל...ופתאום, ברד! ולא סתם ברד.... מחזה מרהיב במיוחד! צפינו במתרחש מתוך הכיתה הגדולה ולאחר שנרגע יצאנו לחקור את החצר. מתי הסביר לנו שכשאוויר הופך להיות קפוא, נוצר הברד. גילינו שהברד נשאר יחסית הרבה זמן על הדשא, וכשמתחילים לשחק איתו ולחמם אותו עם הידיים הוא נמס והופך למים. החברים גילו זרימה של מים מהסככה, שנראתה ממש כמו ברז! איזה כיף, אפשר לשטוף ידיים בחצר. טבלנו את הידיים במים הקרירים, שפשפנו ושטפנו. 

לפני כל מעבר או כניסה לארוחת בוקר/צהריים אנחנו מבקרים במקום אהוב עלינו במיוחד... השירותים! אנחנו מאתגרים את עצמנו בשירותים מדי יום, בודקים האם אנחנו צריכים עדיין שרפרף או יכולים כבר להסתדר בלעדיו, לוחצים על מתקן הסבון הנוזלי במטרה להוציא את הכמות הרצויה, תולשים לנו נייר אחד לניגוב ידיים מהמתקן, זורקים לפח...מציירים ציורים ועוד ועוד. לשמחתנו אפשר כבר להכריז בקול גדול- כל ציונה האלופים עושים פיפי בשירותים!  אבינעם נפרד השבוע באופן סופי מהחיתול וקיבלנו אותו בזרועות פתוחות לנבחרת התחתונים שלנו.   

עוד פרידה משמחת במיוחד הייתה לנו השבוע....עמריקי האלוף סיפר לנו בגאווה רבה שהפריח את המוצץ לשמיים! מחאנו לו מחיאות כפיים סוערות. עמריקי התרגש ושמח...וכמובן פנה מיד לזוהר לשאול כיצד יוצרים קשר עם פיית המוצצים. 

> "כל הימים, כל הימים, 
>
> חולמת אני על כובע קסמים.
>
> כובע קטן, מקושט נוצה,
>
> העושה כל מה שאני רוצה.." 

השבוע, בעזרת ספרה של לאה גולדבג "כובע קסמים", חלמנו על כל מיני דברים...חלמנו שאנחנו גדולים, שאנחנו הולכים לעבודה...אפילו חשבנו לבקש משאלה! מה זו משאלה בכלל? משהו שאני מקווה מאוד שיקרה, או רוצה בכל ליבי...איך נבקש אותה? ממי? אולי מאמא ואבא? אולי מהחברים? 

החלטנו לציין את יום ירושלים דרך סיורים מודרכים באוטובוס הקסמים של ציונה. ביום הראשון של הסיור החלטנו ללכת לברר את כל עניין המשאלות שלא לגמרי היה לנו ברור...

דאגנו לארוז תיק ולמלא אותו בכל טוב! עבור רוב החברים גלידות וארטיקים היו מוצרים הכרחיים לנסיעה שחלילה לא נגווע ברעב, תום הציע שנכניס לתיק גם כמה מכוניות, ויובלית אמרה שהיא רוצה לקחת איתה את ציפי ופנדה הבובות והציעה לכל החברים לקחת איתם גם חבר בתיק. 

הנהג קרא לנו ברמקול "ציונה לעלות לאוטובוס, כל ציונה לעלות לאוטובוס! "זוגות, זוגות עלינו  לאוטובוס ותפסנו לנו מקומות"  מי מגיע לספסל האחורי, מי ישב ליד הנהג ומי באמצע? אפשר כבר להתחיל בנסיעה? בארי הזכיר לנו שלא חגרנו חגורה, כולם מיד חגרו ויצאנו לדרך.. [בדרך שרנו את השיר: 
](https://www.youtube.com/watch?v=V46OZHPJIIg)

> גלגלי האוטובוס מסתובבים, מסתובבים...כל היום!
>
> המגבים באוטובוס עושים ויש,ויש....כל היום!
>
> דלתות האוטובוס נפתחות ונסגרות....כל היום!
>
> הכסף מצלצל לו גלינג גלינג....כל היום!
>
> הצופר צופר כך ביפ, ביפ...כל היום!
>
> האוטובוס שותה לו דלק גלו,גלו....כל היום!

הנסיעה לירושלים באוטובוס הייתה ארוכה ומעט מפותלת...עליות....ירידות...כבר יש לנו  סחחורת... פתחנו מעט את החלון שיכנס אוויר והרגשנו שהרבה יותר קריר מאשר בתל אביב. 

הגענו לתחנה הראשונה שלנו- וואו איזה קיר ענק! נראה ממש כמו חומה...המון אבנים גדולות...ומה מסתתר בתוך האבנים? פתקים? סיפרנו לחברים שלקיר הענק מגיעים המון אנשים לבקש משאלות...כמו הילדה בסיפור כובע קסמים...דיברנו על זה שמשאלה יכולה להיות משהו שאנחנו מבקשים לבד עם עצמנו ושומרים אותה בסוד, ומי שרוצה יכול גם לספר אותה ולשתף...בעבודת צוות בנינו קיר משאלות משלנו...מי שרצה ניגש לכתוב פתק ולהניח אותו בקיר "אני רוצה להיות סמי הכבאי", "אני רוצה לנוח כל היום", "אני רוצה לאכול הרבה ארטיק וגלידה"....משאלות מעניינות מאוד היו לנו 

ביום השני של הטיול שאלנו את החברים איך ניסע היום לירושלים? החברים הציעו במטוס, שחר קדרון הזכיר לנו שמטוס נחוץ רק אם טסים לארץ אחרת...ברוב קולות החלטנו לנסוע באוטובוס הקסמים, שוב ארזנו תיק, חיכינו לנהג שיקרא לנו ועשינו את כל הטקס בלי לפספס אף פרט...עמית הזכיר שאם תהיה סערה חייבים לחגור חגורה! 

היום ניסע לשוק מחנה יהודה! איזה כיף....מעניין מה מוכרים בשוק! דמיינו מה אנחנו מצפים לראות בשוק, יואב, שוחי, אריאל ואבינעם חשקו בדוכן ארטיקים, שחר קדרון ורז קיוו שיפגשו דוכן שעונים, יובלית ועמית רצו להגיע כבר לדוכן פירות וירקות, רומיצ עדן מתי וזוהר אמרו שהם רוצים קודם כל דוכן של שוקולד וממתקים ויובל ששון ביקש להגיע לדוכן האייסים! החברים הופתעו מאוד לגלות ששוק מחנה-יהודה שאנחנו נבקר בו הוא ממש מיוחד...זה שוק שבו החברים יהיו המוכרים, והצעירים יותר מהלו יעקב, שהגיעו גם הם לירושלים (ברכבת,לא באוטובוס...) יהיו הקונים! יצאנו מהכיתה וגילינו שוק מרהיב, עם שלל דוכנים, שקים מוכנים לקניות, מוצרים ופריטים שונים ומגוונים שרק מחכים להימכר. 

בחיים כמו בחיים, היה פער בין הרצוי למצוי, ולצערנו לא פגשנו דוכן של ממתקים...ובכל זאת נהנינו מאוד!

יואב רומיצ ועמית מכרו תחפושות, מתי שוחי ובארי מכרו ירקות, תום ורז מכרו פסטות אורז ומוצרים יבשים, רותם ויובלית מכרו טלפונים ומוצרי חשמל, זוהר, שחר ק ורומי אליהו מכרו דיסקים, יובל ששון ואריאל מכרו פריטי יד 2, עדן ועמרי מכרו מכוניות ואבינעם החליט לפתוח דוכן מאולתר של סוכריות על מקל. 

חברי קבוצת הלו יעקב הסתובבו בין הדוכנים ושילמו למוכרים שלנו לא מעט כסף עבור המוצרים. ברקע התנגנו שירים ישראליים וחברים שקוראים "רק היום, רק היום...." 

ביום השלישי של הטיול כבר נקשרנו מאוד לנהג ולאוטובוס שלנו והחלטנו להמשיך איתו את כל השבוע. הפעם ביקרנו במוזיאון ירושלים. החברים שאלו האם גם היום החברים מהלו יעקב יצטרפו אלינו? התרשמנו מעבודות וציורים של אמנים ותהינו עד כמה היה להם קשה או קל לצייר את הציורים המרשימים...מתי דאג לשמור על זכויות היוצרים ולהגיד שהציורים במוזיאון הם שונים אחד מהשני ואין אף ציור שהוא אותו דבר.. הגענו לאחד מחללי המוזיאון שנמצא בכיתה של רוחלה וגילינו שהוא לגמרי ריק...החלטנו לשנות את המצב, אך בשונה משאר המוזיאון, הציורים כאן יהיו משותפים! של כל האמנים יחד...צבענו, ציירנו, הדבקנו ותלינו על הקירות. אין ספק שהמוזיאון נראה הרבה יותר טוב עכשיו..

את היום האחרון לטיול בילינו עם ליטל בגן החיות, פגשנו חיות מכל הסוגים והמינים, תהינו מי ישן עם מי? מי אוכל מה ולמה? הפכנו בעצמנו לחיות, שרנו ורקדנו. 

המסע שלנו בירושלים הסתיים לו בכיף, אבל החברים לא הסכימו כל כך בקלות לוותר על האוטובוס, כבר ממש נקשרנו אליו...החלטנו לתפוס איתו טרמפ מהכיתה לחצר, מהחצר לכיתה, מהכיתה לכיתה, או בקיצור בכל מעבר אפשרי. 

בחצר יש לנו המון אפשרויות למשחק חופשי, בארגז חול, ג'ימבורי, בית העץ ועוד ועוד, אך אם חפצה נפשנו אנחנו יכולים גם לקחת חלק בפעילות יזומה על הדק. השבוע למשל הנחנו על הדק כלי גדול עם מים ומכחולים, טבלנו את המכחולים במים וציירנו ציורים על הדק ועל הקירות מסביב...המכחול הרטוב מאפשר לנו לצייר כמעט כמו עם צבע אמיתי...גילינו שככל שהשמש יותר חזקה, הציור נעלם יותר מהר.

תודה לכולכם על הזמן והדיאלוג המופלא שהיה בינינו בשיחות האישיות השבוע, תודה על כל המילים הטובות ובעיקר על תחושת השותפות.

**הודעות ותזכורות- 
**

•	נוהל יום א'- תיקי ספר, סדינים ובקבוקי מים מלאים 

•	מגבונים וקרם הגנה מי שעדיין לא הביא

•	בגדים להחלפה- אנא תשומת ליבכם שלאחרונה העניין פחות מוקפד...אנחנו לא יכולות כל הזמן להשאיל מחברים אחרים שהביאו מספיק תחתונים ובגדים להחלפה...תבדקו כל יום האם יש לפחות שני סטים להחלפה, אם אתם יודעים שיש נטייה לפספוסים אז לשלושה תחתונים ומכנסיים. ושקית,שקית,שקית. 

•	באותו עניין חיתולים לשנת צהריים- אם לא תשימו חיתול בתיק, לא יהיה חיתול. גם אם היינו רוצות לקחת מילדים אחרים (ואנחנו לא רוצות..) אין כי כולם כבר גמולים ובגן אנחנו לא מחזיקות חיתולים. קחו זאת לתשומת לבכם...

**שבוע נעים למשפחת ציונה,
**

**שירז וליטל
**
