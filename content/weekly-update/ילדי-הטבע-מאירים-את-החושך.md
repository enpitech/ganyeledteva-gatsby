---
title: ילדי הטבע מאירים את החושך:)
date: 2023-12-15T05:06:36.557Z
---
**שבת שלום לכל משפחות הגן - איזה כיף להיפגש כולנו יחד!**

כמה הודעות לפני עדכון החנוכה החגיגי (היה שבוע עמוס חוויות…)

1. **תזכורת לגבי דרכי התקשרות**: עדכונים שוטפים (מחלות, איחורים, איסופים, שאלות יום-יומיות) - ישירות בוואטסאפ לקפטניות שלכם: הילה בסגולים, נעמי באדומים, חוה בצהובים, מיכל בכחולים.

שאלות תהליכיות (שיפור פרידות, פרידה מחיתולים) - במייל לרכזות: הילה בצעיריםמומיכל בבוגרים.

שאלות מנהלתיות: רישום, כספים- לאימייל הגן.

המילים של כולנו מופיעים בתיאור קבוצת הוואטסאפ של השכבה.

2. **אפרופו איסופים**: אנא עדכנו אותנו מראש מי אוסף את ילדיכם אם זה אינו אחד ההורים. קודם כל, אם זה מישהו שהצוות לא מכיר היטב, אנחנו לא משחררות את הילדימות בקלות. שנית, אנחנו מכינות את הילדימות כשאנחנו יודעות שמישהו אחר אוסף אותם - מגיע להם לדעת וזה הופך את חוויית כל המעורבים לנעימה בהרבה (:

**שתהיה שבת מנוחה,**

**אחינועם, עומרי וכלל צוות גן ילדי הטבע הדמוקרטי**



## השכבה הצעירה

\
חג החנוכה כבר כאן ויחד חקרנו ובדקנו את סימני החג!

השבוע חקרנו את הדרך בה אנחנו מאירות את החושך, הבטנו באלומת האור בפנס בחלל המקלט החשוך ואת קרני השמש המבצבצות מבעד לענפי העצים בגינה. חיפשנו על הריצפה נקודות מוארות מהשמש וחיממנו את הראש בעזרת קרני השמש. ומי מאיר בלילה? הירח והכוכבים. ומי עוד מאיר את הלילה ברחובות? הפנסים.

החורף עוד לא כאן אבל סימנים קטנים של סתיו מראים לנו שהוא ממש עוד רגע כאן. פגשנו ציפורים נודדות, התעמקנו בנחליאלי שרץ מהר מהר והשבוע פגשנו חיה שזזה לאט לאט. מי יודע מי היא?

**השבלול**!

הגוף שלו רך ורטוב, אין לו רגליים.. אז איך הוא מתקדם? הוא זוחל! יש לו קונכייה עגולה שהוא משתבלל לתוכה כשמפחד או רוצה לעצור לנוח. האם הגוף שלנו יכול לזחול ולהשתבלל כמו השבלול? ניסינו ליצור שבלול בעזרת היד ולזחול על הריצפה. תהינו מדוע אינו יוצא כך סתם מהבית ולמדנו שהוא יוצא כשיורד גשם הוא יוצא ולא רגע לפני:) שרנו לו את השיר [טוק טוק טוק - צא חילזון](https://www.youtube.com/watch?v=lUDJ9FzyyP4) וניסינו לשכנע אותו לצאת-  מוזמנים להשמיע לילדימות יחד איתכם:) 

**פרוייקט שכנות!!**

בתקופה האחרונה בה הגן מתארח בשכונת ביצרון ודי מהר הפכנו להיות חלק מהשכונה! אנו מכירות את השכנים.ות נפגשות עם המטפלות השכונתיות ועם תינוקות שמבלים את צהרי היום בגינות. כדי להודות על קבלת הפנים הכנו מתנות לשכנים שלנו- כדורי תמרים! עטפנו אותם יפה יפה וצוות הגן יחד עם ילדימות יצא לחלק אותם לשכנים הנחמדים שלנו!

ומי השכנים הכי קרובים אלינו? הקבוצה הכחולה!

השבוע הקבוצה הכחולה התחילה להזמין אותנו להתארח בחיתוך הירקות לארוחת הבוקר בחלל שלהם. הסגולימות יושבים ליד בוגרימות שעוזרים להם, מחלקים להם נשנושים ודואגים להם - זה ממש מקסים לראות,  וכמובן מאפשר המון למידה לשני הצדדים!

בסוף היום, הכחולימות מתארחים אצלנו! הם מדגימים לנו תנועות של שירים שהם כבר מכירים ואנחנו רק לומדים, משחקים איתנו ובונים איתנו, ולבסוף מזמינים אותנו להצטרף אליהם לנשנוש פירות בחלל שלהם! השבוע הם גם פינקו אותנו בלביבות שגיררו בעצמם!

ואחרי שבוע של הכנות, קינחנו במסיבת חנוכה!!

שמחנו לראות את כולכם מטיילים ועוברים עם הילדימות בין התחנות.

זו היתה הזדמנות נהדרת עבורכם לראות איך הם כבר מחוברים לחללי המקלטים ומרגישים בנוח!

אנחנו נהננו, מקוות שגם אתם:)

**שבת שקטה ונעימה**

**מכל צוות השכבה הצעירה-**

**הילה, שירז, אלמוג, נעמי, מיאל, גבי, ענבר, רוני ואורית🧡**



## השכבה הבוגרת

השבוע חגיגות החנוכה בגן עלו הילוך - הסביבונים, הנרות ונושא האור, החושך ומה שביניהם כולם כיכבו, עבדנו על הכנת קישוטים למקלטים לקראת המסיבה ואפילו יום אחד התפנקנו בלביבות 😀

**\*וכולנו אור קטן🕎\*** 

השבוע הגיעה למפגש הבוקר שלנו קופסת הפתעה! מה יש בקופסא? אולי חתלתול?  ניחש אחד. אולי כדורי תמרים? ניחשה אחרת. והופ! מייקי פתח לנו חריץ קטן להציץ, סגר מהר וכולם צחקו, תופפנו על הקופסא וגלינו שיש בה קופסאת נרות! אולי אלה נרות יום הולדת? ניחשנו, לא… זה לא נרות יום הולדת! אז אילו נרות אלה? של חנוכה! אמרו החברימות. חלק מהחברים סיפרנו לנו שהם מדלקים נרות כאלה כל יום בבית. 

איפה מדליקים נרות כאלה? בחנוכייה! 

והופ יצאה מהארגז גם החנוכייה. ספרנו את הקנים שלה, וראינו שיש 8, ועוד אחד גבוה יותר - השמש!

את הנרות מדליקים באש ואפילו כשעשינו אש בכאילו תירגלנו את כללי הזהירות שלנו. הידיים על הבירכיים, לא נוגעים באש. כל חבר וחברה בתורו הגיעו  להדליק את חנוכיית הבכאילו שלנו שברקע השיר של מוזיקה אורגנית ״[מי זה הדליק״](https://youtu.be/FPahlc5kUMY). 

עלינו לגינה עם החנוכייה ושתי מחנכות, והדלקנו את הנרות - הפעם באש אמיתית! התבוננו בלהבות, וניסינו לראות אילו צבעים יש בהן: לבן! כחול! כתום! צהוב! לאט לאט, ראינו שהנרות מתחילים לטפטף. זה מאוד סיקרן אותנו, ורצינו גם אנחנו לעשות טפטופים עם הנר! אחד אחד החזקנו נר עם מחנכת וטפטפנו. ומנ קרה לטפטוף? הוא מיד התקשה! השתמשנו הציפורניים שלנו כדי לקלף את השעווה.

כדי לקשט את המקלט, גזרנו קצת צורות של נרות, ניסינו להיזכר בצבעים של הלהבות, וקישטנו את הנרות בפלסטלינה בצבעים האלה. איך עשינו זאת? קיבלנו כדורי פלסטלינה צבעוניים קטנים,  מעכנו אותם על הבריסטול והשתמשנו באצבעות כדי למרוח. נוצרו לנו כוכבים, זיקוקים וערבובי צבעים משגעים!

**סביבון סוב סוב סוב**

ומה עוד מצאנו בארגז חנוכה? סביבונים! הסביבונים הם פעילות מוטורית משובחת. מעמידים את הסביבון על "הרגל", תופסים אותו בידית בין האצבע לאגודל, ומגלגלים אותו ביניהן עד שהוא משתחרר ומתחיל להסתובב. זה קשה! אמרו הילדימות. דיברנו קצת על מה אפשר לעשות כשהמשימה שלפנינו קצת קשה לנו - לפעמים, אני מנסה משהו ומיד מצליח לי בקלות. לפעמים אני צריכה לנסות שוב ושוב ושוב, עד שבסוף זה מצליח. נכון, לפעמים בהתחלה זה ממש מתסכל, אבל איזה כיף זה כשבסוף מצליחים! כל השבוע תרגלנו את הפעילות הזו עם סביבונים במגוון גדלים וצבעים!

**אור וחושך**

מתוך הארגז יצאה עוד הפתעה:  שקית מרשרשת. הכנסנו יד פנימה, ומה יצא?פנס! המחנכת כיבתה את האור ושיחקנו משחק מהנה של לרדוף אחרי האור - הנה הוא על הקיר ליד המזרנים! עכשיו הוא על הג'ריקן - והופ, ברח לתקרה! חילקנו לכולם פנסים, וחקרנו את המקלט לאור הפנסים. בדקנו מה קורה לאור כשאנחנו מקרבים אץ הפנס לקיר ומרחיקים אותו. ניסינו לעשות צלליות ידיים מול אורות הפנסים.

אז את המקלט אפשר להאיר בעזרת המנורות או הפנסים. ומה מאיר לנו בחוץ? פנסי רחוב! אמר אחד הילדימות. הירח והכוכבים! ענתה אחרת. השמש! אמרה ילדה נוספת. בגינה, חיפשנו את השמש. ראינו את הדוגמאות שהיא עושה על האדמה בעזרת עלי העצים.  ניסינו לשבת ולהתחמק בשמש, ושמנו לב שאיפה שהיא מאירה, הדשא הרבה פחות רטוב!

**ילדי הטבע במטבח**

יחד קראנו את הסיפור על גברת קרש ומר מערוך, וזה עשה לנו חשק גדול ללביבות! במקלט הכחולים הופיעו פומפיות וקולפנים, והמון תפוחי אדמה (וקצת בטטות). למדנו איך אוחזים בכלים השונים בזהירות בלי לקלף או לגרד את הידיים, והכנו הר קטן של ירקות שורש מגוררים! גילינו שתפוחי האדמה מסתירים בתוכם המון מים! כשהחזקנו אותם בידיים וסחטנו היטב, ראינו שניגרת מהם כמות גדולה של מים! מאיפה? מתוך תפוח האדמה! הוספנו מלח, קצת קמח וביצים, ובצהריים הלביבות נאפו בתנור של אריאל מהקבוצה האדומה, כדי שבסוף היום נהנה מטעם חמים ומהנה!

**שכנים**

אז השבוע דיברנו על החנוכה, על האור שהנרות מביאים איתם, על הדברים הטעימים שמכינים בחג. חשבנו איזה כיף שהשכנים שלנו בשכונה שמארחת אותנו כל כך נחמדים עוזרים ומאירים לנו את הימים בגן מיקלט שלנו. החלטנו להגיד תודה והכנו להם הפתעה טעימה!

לחלל הקבוצה הצהובה הגיעו מגוון רכיבים חדשים: טעמנו את התמרים, הרחנו את הקקאו, את הטעם הקצת מר שלו. גילינו שהקמח שלנו קצת שונה ומאוד טעים: קמח שקדים! 

ערבבנו את הכל, יצרנו כדורים קטנים, ואת הכדורים המוכנים הכנסנו לקופסא מלאה באבקה מיוחדת וטעימה ששמה קוקוס. שיקשקנו אותה וראינו איך כל כדור מחליף את הצבע וניראה פתאום כמו כדור שוקולד אמיתי מכוסה שלג. וזה בריא וכל כך טעים! התחלקנו לקבוצות ועברנו מדלת לדלת עם שקית מלאה בכדורי תמרים שהכנו לגמרי בעצמנו, וחילקנו לשכנים הנחמדים שלנו!

**שבת רגועה,**

**צוות השכבה הבוגרת: לילה, עמנואל, לין, נגה, מייקי, רוני, חוה ומיכל**