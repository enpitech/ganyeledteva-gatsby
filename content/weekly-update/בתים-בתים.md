---
title: בתים, בתים
date: 2023-02-17T14:00:52.218Z
---
**שבת שלום לכל משפחות הגן!**

 

מזכירות לכן את אירועי פברואר-מרץ הקרובים, אם לא רשמתם, זה הזמן

1. **ב-24.2.23, יום שישי, יתקיים ארוע יום המשפחה לשכבת הבוגרים**. שימו לב, הזזנו את התאריך ביום - הבנו שיהיה לכולם הרבה יותר כיף בשישי בצהריים, אחרי יום קצר פחות מעייף בגן וללא פקקים נוראיים בדרך. הארוע הוא בהשתתפות הילדימות יחד עם סבאסבתא (או דוד.ה אם יותר רלוונטי), הוא יתקיים מיד לאחר הגן ובלעדיכם ההורימות :). הילדימות יחכו בגן, וסבאסבתא יגיעו לגן להיות איתם בגן לשלל תחנות פעילות ונשנושים שהילדימות יכינו להם במהלך השבוע. סבים וסבתות של שכבת הצעירים  - הבנו שחלקכם קיבלו הפתעה מהילדימות בדואר, מקוות שנהניתם!

2. **27.2.23 - פורום ההורים הבא.** שלחנו לכם סקר לבחירת הנושא הבא, נשמח אם תשיבו עד מוצאי שבת ואז נספר לכם במה בחרתם וכמובן נשלח טבלת רישום.

3. **חופשת פורים:** תתקים ב**\-7-8.3.23.** יום קודם לכן, ב-6.3.23 יהיה יום חגיגת פורים בגן. כל הפרטים על כך נמצאים [כאן](https://ganyeledteva.co.il/weekly-update/%D7%A2%D7%9C-%D7%A2%D7%A6%D7%99%D7%9D-%D7%95%D7%9E%D7%A9%D7%A4%D7%97%D7%95%D7%AA).

 **שבת מנוחה!**

 **אחינועם, עומרי וכל צוות גן ילדי הטבע הדמוקרטי**

## **שכבת הצעירים**

השבוע המשכנו להתכונן ליום המשפחה. התחלנו בעצמנו – בשבוע שעבר ניסינו להיות עצים, והרגשנו איך בסיס הגוף שלנו, כמו השורשים, הוא כפות הרגליים והבהונות. הרגליים והגוף – כמו גזע! ניסינו להתמתח גבוה גבוה ולעמוד על קצות האצבעות – ראינו שכך אנחנו הרבה פחות יציבים! ניסינו גם לעמוד על רגל אחת וגילינו שגם זה עוד קשה! ניסינו למצוא עוד תמיכה, ואחזנו בקיר. השבוע בדקנו את היציבות שלנו בכל מיני מצבים – כשאני עומדת ומחזיקה בקיר אני מאוד יציבה. מה קורה כשאנחנו עושים פישוק? וכשמנסים ללכת בפישוק? בדילוגים אנחנו יציבות, או שקל כך למעוד

חשבנו על עצמנו, וחשבנו – מי חשוב לנו? למי אנחנו מתגעגעים? בדרך כלל הכי הרבה לאמאבא. ולמי עוד? "לגיא", "לליה" – קיבלנו רשימה שלמה של אחיותים וכל מי שיש להם אחים בבית מיהרו לצרף אותם לרשימה. ולמי עוד? מי אנחנו אוהבים שאוספים אותנו מהגן? חשבנו על זה קצת – סבתא! דוד מיכאל! סבא! מה אנחנו אוהבים לעשות איתם? "לאכול גלידה!", "ים", "ללכת לגינה".

התחלנו גם לדבר על הבתים שלנו – אני גרה בבית עם גינה? אני עולה הביתה במעלית? במדרגות? יש לי הרבה שכנים או מעט? יש לי בבית כלב.ה או חתול.ה? מי עוד גרים בבית שלי?

קראנו יחדיו את "הבית של יעל" מאת מרים רות, וחשבנו על חיות שונות ואיפה הן גרות. "סוס? באורווה. כלב? במלונה. עכבר? בחור מסתתר. חתול? על גגות מטייל". יצרנו משפחות של חיות בתיבת החיות שלנו – משפחת אריות שבה אריה, לביא וכפיר. משפחה של ג'ירפות, סוסים, זברות. מיינו את החיות לעוד סוגים של חיות: חיות עם פסים, חיות עם כתמים, חיות שחיות במים, בעלות כנף...

כמו יעל, גם אנחנו עשינו לעצמנו כל מיני בתים. התחבאנו מתחת לשולחן העגול בחצר כמו שיעל הסתתרה מתחת לשולחן. כיסינו אותו בבד גדול והצצנו דרכו. ואז, פתאום הוא נעלם! אוי, לבית שלנו אין קירות! עברנו לבית ההוביט, הוא חשוך ומוגן כמו הארגז של יעל, והאור מציץ בו רק דרך החלון ופתח הכניסה. בכיתה, בנינו לנו אוהל – מתחנו שמיכה גדולה והסתתרנו מתחתיה, זה היה ממש כיף ומצחיק!

**משפחות של צבעים**

בשבוע שעבר התחלנו לדבר על משפחות של צבעים, ואנחנו ממשיכות לפתח את שיח הצבעים שלנו בשכבה. השבוע, לקחנו שמרדפים שקופים, ומילאנו כל אחד בשני צבעים. השתדלנו לאטום אותם היטב, ולאחר מכן נתנו לילדימות לחקור אותם – ההרגשה שלהם חלקלקה. כשאנחנו לוחצים, הצבע זז הצידה. אנחנו יכולים לעשות פסים עם האצבעות שלנו, ואם נמרח את הצבעים מספיק, נוכל לערבב אותם. מה קורה כשאנחנו מערבבים לבן ואדום? מה קורה כשאנחנו מערבבים צהוב וכחול? אדום וכחול?

המשכנו לעבוד עם גואש – אנחנו עוד לא מחזיקים מכחולים, אבל בהחלט מתחילים להתכונן למכחולים. אם בצבעי ידיים השתמשנו באצבעות שלנו כדי למרוח את הצבע, החלטנו להתחיל לצבוע בעזרת פונפונים. הפעילות הזו מאפשרת לנו לעבוד על האחיזה שלנו, להתחיל לדבר על שמירה על ניקיון (אנחנו כמובן לא מקפידות על זה, אבל מתחילות להכניס את זה לשיח שלנו – כן, גם באוכל) שלי ושל הסביבה. הילדימות קיבלו לבבות מנייר אותם צבעו בעזרת הפונפונים. חלקם עוד בעיקר נהנו לטבול את הפונפון בגואש ולהרגיש אותו עם היד – עבדנו גם על תחושת מריחת הצבע על הדף. ולבסוף הרמנו את הלבבות שלנו וראינו את הצורה שנוצרה על הדף הגדול עליו עבדנו – עוד לב!

בשבוע הבא נמשיך לעבוד על צבעים, ומשפחות וכמובן נציין את יום המשפחה.\
בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: עדי, יגאל, אליסה, חוה, שגיא, מיכל, הדר, רוני, קיילה ונופר**

## **שכבת הבוגרים**

**יֵשׁ לִי מִשְׁפָּחָה מְיֻחֶדֶת בְמִינָהּ**

**המשפחה שלי** 

השבוע דיברנו הרבה על הבית שלנו ומה שהוא מייצג. הכרנו את המושג "משפחה גרעינית" כל אחד ואחת שיתפו מי המשפחה שלהם.ן מדהים כמה שוני ויחודיות היו בתשובות הילדימות.

מהי משפחה גרעינית? לכל אחת ואחד המשפחה שלו: יש כאלה עם שתי אמהות, יש כאלה עם אמא יש כאלה עם אבא ואמא.. כולן שונות וכולן מיוחדות. 

מהי משפחה מורחבת? דודה, דוד, סבתא, סבא, בני.ות דודות... 

מתי פוגשים אותם? בחגים בשבתות בטיולים (:

השאלה הכי פופולרית היתה: מי אוסף.ת אותי מהגן? 

ההתרגשות שסבתא,סבא מגיעים, יש כאלה שהציפו שרוצים שאמא תאסוף יותר ויש כאלה שסבתא כי הם מקבלים מלא דברים טעימים (: 

**מהו בית?** 

המקום בו אנו חיים וחיות. למה דווקא שם? המשפחה שלנו שם. 

מה יש בבית שעוזר לנו לקיים חיים נעימים? חדר משלי עם מקום למיטה וצעצועים. מטבח בו מכינים את המזון שלנו. סלון- מקום כייפי להיות בו יחד ולצפות בטלוויזיה. 

**קרקע או בניין**

התעניינו בשני מבנים שונים - בית קרקע ובית במגדל קומות. מה ההבדל ביניהם? בבית על הקרקע לרוב יש גינה, אין מעלית ואין שכנים מאוד צמודים . בבית במגדל יש מעלית לפעמים יש מרפסת ולפעמים לא… ויש שכנים הרבה שכנים (: 

כשאנו מסתכלים.ות מהחלון או המרפסת מה נראה? את הרחוב, הכביש, אוטו זבל, א.נשים. 

הקשבנו לסיפור …״יעל מציצה לרחוב. מי הולך, מי חוזר, מי רחוק, מי קרוב?״…. ומאוד התחברנו להנאה שלה לעמוד ולצפות במתרחש… היא ראתה כלב,חתול, טרקטור שאוסף עלים בשדרה וסבא רוכב לאיטו על האופניים לים.

**תיפוף**

בתקופה האחרונה רוני התחילה לתופף עם הילדימות על כל דבר, מה שגרם לצורך מטורף בקצב לפני שנשתגע... אז מה למדנו?

לנגן בקצב הפירות ירקות

תות- מכה אחת

ופלפל- פל_פל שתי מכות 

ולא שכחנו להחליף ידיים- יד למעלה ויד על הברך ומחליפים

ומה עוד קורה בזמן הזה?

תנועה מוזיקלית: פעילות קצב בתנועה, רוני מסתובבת בכיתה ומנגנת על גיטרה מקצבים שונים. הילדימות צועדים בקצב הצלילים. פעילות כיפית הגורמת לתיפוף בחצר לנסבל(:

לסיום, שכבנו יחד לנוח והקשבנו לצלילים נמוכים וגבוהים בגיטרה.

**בית מגליל נייר**

בפעילות חומר הבאנו גלילים לכיתה. התבוננו בהם, הנחנו על העיניים - ויש לנו משקפות. גילגלנו כגלגל, ותהינו מה אפשר לשים בפנים.. פונפונים, בלוטים, אולי חיות? 

החלטנו להכין בית קטן.

את הגלילים צבענו. איך נכנסים לבית? גזרנו דלת… ומה עם חלון להסתכל לרחוב? אז גם חלון הוספנו והנה בית קטן שמזכיר קצת את הבית שלנו. 

**Gaby's Corner**

This week we further explored fruits and vegetables. In our basket we had 3 different foods. TWO FRUITS and one VEGETABLE.

One is YELLOW. A LEMON! A FRUIT

One is ORANGE! And TINY. A CLEMENTINE

One is GREEN and BIG. An AVOCADO . (Ok, it's technically a FRUIT but we eat it as a VEGETABLE).

What do these 3 fruits have in common?

They all have a PEEL. They all have SEEDS.

AVOCADOS have a BIG seed.

LEMONS and CLEMENTINES have TINY seeds. 

בשבוע הבא נמשיך לחקור את הבית שלנו והמשפחות שלנו, וכמובן נחגוג את יום המשפחה בגן!

בינתיים מחכות לכן ביום ראשון בגן – לא לשכוח בקבוקים מלאים וסדינים נקיים.

**צוות שכבת הבוגרים - אורטל, גבי, רוני, לימור, מייקי ונופר**