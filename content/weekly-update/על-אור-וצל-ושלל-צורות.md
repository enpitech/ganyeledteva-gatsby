---
title: על אור וצל ושלל צורות
date: 2022-12-01T21:10:17.820Z
---
**שבת שלום לכל משפחות הגן!**

לפני שנעבור לעדכון, רק נספר שהרישום לשנה הבאה כבר ממש בפתח - ביום ראשון יישלח אליכם מייל עם כל הפרטים על הרישום. הזדמנות ראשונה להרשמה תינתן לילדימות ממשיכים מהשנה כמובן :)

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

השבוע ממש הרגשנו כבר איך הקיץ מתחיל להפוך לחורף – הסתיו הכה במלוא הכוח. ביום ראשון המעילים הופיעו, והחצר שלנו הייתה מאוד רטובה מגשמי סוף השבוע. הגשם הוא אחד מסימני הסתיו הבולטים ואנחנו מאוד נהנים ללמוד עליו ולחקור אותו. בחצר אנחנו מציבים דליים שלוכדים את טפטופי הגשם, ומאפשרים לנו לראות איך טיפה ועוד טיפה מצטברות והופכות לדלי מלא מים. על הדק הטיפות מצטברות לכדי שלוליות, ואנחנו לומדים ללכת בזהירות כדי לא להחליק.

נהנינו לרקוד קצת בין הטיפות, ושרנו הרבה שירי גשם וסתיו: "גשם גשם משמים", "[רוח רוח](https://www.youtube.com/watch?v=PgdTCFiVrDE)", "[עננים](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwj1rdyzpdn7AhUyT6QEHf2WB9sQwqsBegQIDBAG&url=https%3A%2F%2Fwww.youtube.com%2Fwatch%3Fv%3Du2yJkxT87_U&usg=AOvVaw2BdyyhJ4ChJ9Tw6Bj0Fvjs)", ו"[5 טיפות היו בתוך ענן של מים](https://www.youtube.com/watch?v=zJEubNsv29w)". "5 טיפות" הוא שיר המתרגל ספירה, ואנחנו מסמנים יחד את מספר הטיפות בכל בית, כפי שאנחנו עושות בכל שיר מנייה (למשל [5 Little Ducks](https://www.youtube.com/watch?v=pZw9veQ76fo) האהוב).

**אור וצל**

שמנו לב שכשמטפטף, החצר שלנו הרבה יותר חשוכה. העננים מסתירים לנו את השמש! חיכינו בסבלנות שהרוח תזיז את העננים והשמש שוב תשטוף את החצר שלנו ותחמם אותנו קצת. כשהשמש הגיעה, חיפשנו את הנקודות המוארות יותר בחצר, ואת פינות הצל. שמנו לב שאפשר לעשות צלליות עם הגוף והידיים שלנו באזורים הבהירים המוארים על ידי השמש. בבית ההוביט השתמשנו בחלונות השמש ועשינו שבלולים עם הידיים. תרגלנו את הדקלום שלנו: "בוקר בא. מר שבלול, מתכונן לו לטיול. מוציא מחוש, ועוד מחוש...". העיסוק באור וצל הוא חלק מההכנה שלנו לחנוכה, ובשבועות הקרובים נפתח אותו עוד יותר.

קראנו יחדיו את "לילה חשוך אחד" מאת אורה איל. ראינו גם בסיפור הזה איך החפצים השונים בחדרה של חנה בננה יוצרים צללים שונים, וחיפשנו גם אנחנו צללים משונים שאנחנו רואים בחצר שלנו.

**גרביים ונעליים**

אם עד עכשיו היינו מעודדות את הילדימות לחלוץ נעליים לפני הכניסה לארגז החול, עכשיו לקראת החורף אנחנו מתחילות לעודד אותם לכיוון ההפוך... בינתיים עוד לא ממש קר – אולי רק קצת בבוקר, אז אנחנו עוד לא מקפידות על זה, אבל כבר הכנסנו את השאלה לשיח שלנו: האם לא קר מדי בשביל להיות יחפים? חלק מהילדימות רוצים לחלוץ נעליים, אבל להישאר עם גרביים. ניסינו לחשוב: מה יקרה לגרביים שלנו כשנדרוך על הדשא הרטוב? גילינו במהרה שהן ממש נרטבות, ואז עוד יותר קר ולא נעים! בפנים, בתוך הכיתה, הגרביים מחליקות על הרצפה, וזה גם לא ממש נעים.

מה עוד אפשר לעשות עם גרביים חוץ מלגרוב אותן על הרגליים? לגרוב אותן על הידיים! גרבנו גרביים שחורות ארוכות על הידיים שלנו, וראינו שהן נראות כמו בובה. כשאנחנו פותחים וסוגרים את היד, נראה כאילו הבובה מדברת! נהנינו לשחק עם בובות הגרביים שלנו על הידיים. זהו משחק נפלא שקל לייצר בבית מגרביים שנותרו בודדות או מחוררות. אפשר להוסיף עיניים ולהפוך אותן לבובה ממש. זהו גם כלי נהדר למשחק סוציו-דרמטי, בייחוד כשהילדימות יגדלו, המאפשר לנו כמבוגרים לקבל לעתים הצצה לעולמם של הילדימות, שממחיזים באמצעות בובות אירועים ורגשות.

מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: בר, עדי, יגאל, חוה, שגיא, מיכל, הדר, רוני, קיילה ונופר**

## **שכבת הבוגרים**

השבוע המשכנו לדבר על תנועות סיבוביות כמו סביבון, נפילות והתאוששות מהן. כדי להגיע לסימן הבא לקחנו סביבון ופירקנו אותו לצורות הגיאומטריות: מלבן, משולש וריבוע. הכרנו את הצלעות ואת הפינות, ספרנו והשווינו בין הצורות. הצורות היו מבריסטול שחור כדי שהילדימות יצליחו להתעמק בצורה ולא בצבע, ובמקביל זו דרך נהדרת לדבר על אור וצל. שאלנו: מה יקרה אם נאיר על הצורות שלנו בפנס? האור לא מצליח לעבור דרך הדף השחור. מה קרה כשהרחקנו את האלומה? גילינו צל על הקיר! מי מזהה למי הצל שייך? ספרנו את הצלעות והפינות וגילינו למי שייכת הצורה.

ואיך נראית האלומה על הקיר? כמו כדור עגול.

מה קורה כשמתקרבים לקיר? היא קטנה, וככל שמתרחקים - היא גדלה. 

מה צבעו של האור בפנס? לבן. מה צבעו של הצל? שחור. 

**תנועה במפגש**

מסתובבים כמו סביבונים

בעזרת השיר [סביבון שובבון - עליזה ראם פישמן. שירה: חגית כפיר (הגרסא המלאה)](https://youtu.be/AN3NAyGpRaI) תרגלנו את הדרך בה אנו מסתובבים בכיתה מבלי לפגוע בעצמנו ובחברימות. הסביבון בשיר קצת שובב, הוא אוהב להסתובב, להסתובב, לנתר ואז להסתתר… הילדימות מתחבאים.ות למחנכות עד שנמצאים.ות.

**בפעילות חומר פגשנו..**

...בקוביות וגואש. הילדימות טבלו את קוביות בצבע והחתימו על הדף. חקרנו: מה קורה כשאני משתמשת בקוביה למריחה? הצבע נמרח על הדף. מה קורה כשאני מניחה ומרימה? אני יוצרת הטבעה של הצורה שבחרתי. 

**אחריות חברתית**

מדהים בכל פעם מחדש לפגוש את הילדימות הקסומים.ות מתנהלים בשכבה עם אחריות חברתית המתבטאת בדרך בה הם מאפשרים לחברימות לעבוד, מוודאים ומוודאות שהשולחן והפעילות מסודרת ונקייה לבאים אחריהם.ן. בחצר זה מתבטא בדרך בה אנו עוזרים לחברימות למצוא פתרון או צעצוע. הדרך בה אנו מנחמות את החברימות שבוכים מגעגוע או ממכה… מרגש לראות.

**משחקות בקוביות**

משחק בקוביות בחצר זה תמיד אטרקציה מבוקשת אך סביבה יש עולם שלם של כללים וחוקים. בכל יום אנו יוצרות מצב בו יש פעילות בקבוצה קטנה בחצר על תירגול עבודה משותפת בקוביות. איזה קוביות יש לנו? גדולות מעץ חלול, בינוניות מעץ מלא וקוביות קטנות צבעוניות.

השימוש בכל סוגי הקוביות נותן לנו הזדמנות לחקור ולהבין את השוני ביניהן: למשל הצליל שהן מפיקות, הגובה המותר לבנייה, הסכנה בזריקה של כל אחת מסוגי הקוביות ובעיקר אופן הבניה המשותפת. זו פעילות קבוצתית - זאת אומרת שיחד אנו נחליט מה נבנה לאיזה גובה, מי יביא קוביות ומי תנהל את הפעילות. בהתחלה היה המון רעש: כולם מדברים, מסבירים מבקשים ובונים כל אחד בעולמו… כשראינו שזה מקשה על האווירה, שאלנו למה יש כל כך הרבה בלאגן? הילדימות ענו: יש פה רעש - זיהוי נפלא לקושי.

עצרנו הכל ושאלנו אם במפגש אפשר לדבר יחד? אי אפשר! כל הקולות יחד יוצרים רעש ולאוזניים שלנו קשה להקשיב כשיש רעש. גם במשחק קבוצתי ננסה לדבר אחד אחת - פעילות הדורשת מהילדימות להיות קשובים לרצונות חבריהם ולהצליח ליצור יחד את הסיפור שלהם.ן. 

**Gaby’s Corner**

The last few weeks we have been learning and observing all things snails.

This week we added all the things we have learned into our English time. 

We started by learning a song. 

<https://youtu.be/dNAl6nrVkLc>

 The hand movements in this song are the same as ones that the children already know in Hebrew. I first showed them the video.

One friend shouted :

הם עושים מפגש אנגלית!

Another added: 

הם עושים חילזון!

We listened to it together one more time then added the hand movements.

Listening to the song we learned that SNAILS SLEEP in SHELLS. 

What SHAPE is the SNAILS SHELL?

A CIRCLE

To build on our understanding of SHAPES

We brought out our parachute. 

What shape is the Parachute?

Also a CIRCLE!

On the parachute there are also TRIANGLES.

We took magnet tiles  in the shapes of triangles and matched them to the colors of the TRIANGLES on the parachute. 

BLUE TRIANGLES 

RED TRIANGLES 

GREEN TRIANGLES 

YELLOW TRIANGLES. In this way we are also starting to practice colors and shapes in English Time.

בינתיים, שתהיה שבת סתוית של מנוחה - נתראה בראשון עם סדינים נקיים ובקבוקים מלאים!

**צוות שכבת הבוגרים - אורטל, גבי, רוני, לימור, מייקי ונופר**