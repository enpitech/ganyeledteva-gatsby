---
title: "ממשיכים במסע אל תוך הג'ונגל ומתחת לפני האדמה "
date: '2021-07-02T12:27:40+03:00'
---

**שבת מנוחה לכל המשפחות שלנו
**

לכל המשפחות שממשיכות איתנו, בטח מעניין אתכם לדעת מי הצוותים שלנו בשנה הקרובה,
\
אז החלוקה היא כללית לשכבות, אך שיבוצים לקבוצות + תפקידי הובלה יקרו רק בתחילת אוגוסט.

**בשכבת הבוגרים: **אורטל, גבי, חולוד ושגיא (שעובדת בגן שלנו כבר 4 חודשים והיא גננת מוסמכת), הילה כמשלימה.

**בשכבת הצעירים: **מיכל וחוה קפטניות, שיר, ימית ובר (מחנכת חדשה שהתחילה לעבוד איתנו החודש, גם היא גננת מוסכמת).

**בנוסף נשארות איתנו צוות המשלימות:** רוני ותמר.

אכן, כל הצוות המופלא שלנו ממשיכות איתנו לעוד שנה וזו גאווה אמיתית עבורנו לדעת שבחרנו בטובות ביותר, והן מוצאות בנו את מקום העבודה הטוב ביותר עבורן. אנחנו משקיעים המון משאבים כדי לשמר את הצוות שלנו, ושמחים בכל שנה לגלות שוב שהצוות נשאר איתנו.

מענת אנחנו נפרדים, היא בהריון וצפויה ללדת ממש בתחילת השנה, היא תחזור אלינו בסוף חופשת הלידה.

אגב, זו הזדמנות טובה לספר לכם שיש לנו **מנהלת אדמיניסטרטיבית חדשה- מיטל**, שאחראית על כל התחום התפעולי, ותסייע לנו לשפר ולטייב את המעטפת החינוכית ואת כל מה שנעשה ה״מאחורי הקלעים״.

**קורונה- **השבוע החלטנו באופן יזום לחזור לנהלי קורונה בשעת הגעת ואיסוף ההילדימות ההורים נדרשים לעטות מסכה על אף ופה וכך גם הצוות. בנוסף, הגבלת 4 מבוגרים לכל היותר בשטח הסטרילי, חם מאוד ולכן נבקש מכם לא להתמהמה שם בסוף היום. שימו לב לעדכן גם את הסבים והסבתות או כל אדם אחר שמגיע לאסוף את הילדימות שצריך מסיכה.

**חם ממש ממש חם- **החום הגיע בשיא תפארתו וחם נורא בחוץ. אנחנו משנים את סדר היום כך שהילדימות לא ימצאו זמן ממושך בחצר ובשעות הנוחות (יחסית). כדי להקל על החום אנחנו מציעים שולחנות ומשחקי מים, לכן הקפידו לציין את התיקים בשקיות לבגדים הרטובים ובגדי החלפה מלאים. ממליצים למרוח קרם הגנה בבוקר.

אגב קיץ, מזכירים שלגן מגיעים רק עם סנדלים, ולא עם כפכפים מטעמי בטיחות.

**החניה השכנים שלנו-** השכנים מתלוננים שהורים מהגן חוסמים את החניה שלהם ואף חוסמים את המדרכה. אנחנו רק מזכירים שחל איסור מוחלט לחנות בצורה לא חוקית, וגם רוצים לשתף אתכם שלשכנים שלנו יש כוח משמעותי, אם שכנים מתלוננים על גן כמטרד, זו עילה מספיק טובה להטיל ספק בקיומו מטעם העירייה. אנחנו מקפידים מאוד על יחסי שכנות טובים ובריאים ויש לנו שכנים מדהימים ברחוב שמפרגנים לנו ומקבלים אותנו בשמחה ובאהבה בכל בוקר. נשמח שכלל משפחות הגן ימשיכו את יחסי האמון איתם ויקפידו שלא לפגוע באיכות חיהם של השכנים.

אגב, מעבר לחניה בבית הספר, עיריית תל אביב הקצתה עבורנו אזור להעלאת והורדת נוסעים ממש צמוד לירקן, בנחלת יצחק 28. זה עבורנו! תוכלו להתקשר למוקד העירוני ולדווח שהמקום תפוס בשעות האיסוף, וכך נוכל לדאוג ל3 מקומות חניה שתמיד יהיו זמינים לנו.

## שכבת הצעירים

##

השבוע בשכבת הצעירים המשכנו לעסוק בפרוייקט שלנו מעל ומתחת לאדמה.
\
הגענו בתחילת השבוע וראינו איך בסופ''ש הצמחים שהנבטנו ושתלנו גדלו והצמיחו גבעולים ועלים.
\
תהינו עד כמה השורש של כל הצמחים האלה יכול לגדול?

חקרנו את השורשים לעומק, הרגשנו אותם, הרחנו אותם ואפילו טעמנו אותם. חשבנו לעצמנו- איך זה מרגיש להיות שורש מתחת לאדמה?

תכף נגלה לכם את התשובות...(אנחנו יודעים שאתם.ן כבר לא יכולים לחכות….)
אך לפני כן רק נזכיר **כמה הודעות:**

\- בקבוקים מלאים וסדינים נקיים כמו כל יום ראשון\

- הימים חמים מאוד- מזכירים למרוח קרם הגנה בטרם ההגעה לגן בכל בוקר למי שמעוניינים בכך

אז איך זה מרגיש להיות מתחת לאדמה?\
האם מתחת לאדמה יש חושך או אור?\
יש מקום או צפוף?\
האם יש רוח מתחת לאדמה?\
חם או קר שם?
\
במפגשים צללנו לדמיון שלנו וניסינו להתחפר אל מתחת לאדמה.

נכנסנו **לכיתה** חשוכה, בהתחלה ניסינו לחפש את הרמקול של המחנכות אך לא מצאנו. הושטנו ידיים בחלל כדי שנוכל להרגיש את מה שמסביב והתרגשנו כשזיהינו את הידיים של החברים, את הרגליים, ואפילו את השיער!

החוויה שלנו בחושך הייתה מיוחדת והחברימות היו קשובים וסקרנים מתמיד!

החושך הביא איתו דממה לכיתה. כך ישבנו בשקט בשקט בחושך וניסינו להקשיב לקולות ולרעשים שמסביב. הילדימות הצליחו לזהות את המחנכות לפי הקול שלהן, לשמוע את השירים של הבוגרים במפגש ואפילו את חן מהמטבח מבשלת לנו מאכלים טעימים.

**בחצר** פגשנו שוב את האור שנותן לנו כל כך הרבה ביטחון. הסתכלנו במבט חטוף שמש החמימה והרגשנו את הרוח השרבית עוטפת אותנו.כדי להצטנן כמובן שתינו המון המון.

בנינו מסלול מיוחד שכיכב אצלינו בחצר. הוא התחיל ממחילה חשוכה (שולחן מכוסה בבד כהה) והמשיך במנהרת זחילה טיפוס וקפיצה. החברימות למדו תוך כדי המסלול להמתין לתור שלהם מבלי שהמחנכת תזמין אותם, הם לקחו את האחריות והסתכלו סביבם, התחשבו בחברים וכל אחד נכנס בתורו. כך, תוך כדי שאנחנו מדברים ולומדים על הנושא השבועי- אנחנו ממשיכים ללמוד על איך לנהל את עצמנו בצורה הטובה ביותר מול החברים והחברות שלנו כשאנחנו רוצים לשחק.

המשכנו את השיח על המנהרות גם כשעבדנו עם **החומר** האהוב עלינו- החימר.

כשקיבלנו את החימר גלגלנו אותו לכדור. לאחר שגלגלנו הכנסנו את האצבע עמוק עמוק לחימר עד שנוצר לנו חור ויכולנו לראות את החברים מהצד השני. הרחבנו את החול בעזרת האצבעות ובסוף סתמנו אותו במעיכה- כך יצרנו לנו מעין מערה קטנה.

עוד חור שפגשנו היה חור בתוך קרטון. מהחור הציצו חיות שונות ובכל פעם ניסינו לנחש איזה חיה זאת.

כדי לחקור עוד את החושך והאור כיבינו את הכיתה והכנסנו פנס לתוך הקופסא וכשהזזנו את הקופסא הפנס זז בתוכה ובכל פעם ראינו צל מזווית אחרת של החיה!

**היה לנו שבוע נפלא!**\
**מאחלות לכם סוף שבוע מואר וחמים מצוות הצעירים**\
**חוה, גבי, חולוד, הילה, ענת, שגיא ורוני**

## שכבת הבוגרים

**ביערות הטרופיים
**

השבוע המשכנו לעסוק בפרוייקט הג'ונגל שלנו, חקרנו קצת יותר את החיים המסתתרים שם בין הסבכים איזה מן חיות יש בג׳ונגל? מה הן אוכלות ואיך הן זזות. והמשכנו תהליכים שהתחלנו בשבוע שעבר.

**מיד נספר לכם על כך, רק נזכיר שתי הודעות חשובות: **

- \*\* \*\*בקבוקים מלאים וסדינים נקיים כמו כל יום ראשון :)
- הימים חמים מאוד- מזכירים למרוח קרם הגנה בטרם ההגעה לגן בכל בוקר למי שמעוניינים בכך

> דברים פשוטים יש פה לרוב
>
> הטבע הוא נדיב וטוב
>
> הוא מספק לנו את הצרכים
>
> (ספר הג׳ונגל)

הנושא של השבוע שעבר הגיע אלינו כך בטעות במהלך שיטוט בג׳ונגל הדמיוני שלנו שמענו קולות חדשים שאת חלקנו קצת הפחידו. אלו לא היו קולות של עלים נעים ברוח ולא של הצעדים שלנו. מי איתנו פה בג׳ונגל? התבוננו לצדדים ולא ראינו דבר! הזזנו כמה ענפים הצידה וגילינו משפחת דובים מתהלכת לה בין הסבכים. מה הם עושים? מחפשים אוכל? איזה מן אוכל יש להם פה בג׳ונגל? את התשובות חיפשנו בספר הג׳ונגל- התורה של יערות הגשם.

**מה שטוב לדב**

בלו הדב מלמד אותנו שיעור חשוב. הוא מנסה להסביר לנו שכל מה שצריך זה לפתוח את העיניים ולהתבונן סביב.

_כך גילינו ש…״עצים נותנים לי פרי והשיחים גם כן
_

_במעיין אדוג דגים, ביצים אמצא בקן
_

_במערה אמצא מסתור פרחים נותנים לי ריח״_

הג׳ונגל הוא כמו סופר אחת גדול של מטעמים. תהינו יחד מה יקרה אם דב יבקר בחצר שלנו, האם ימצא משהו לנשנש? יצאנו החוצה. התהלכנו בצעדים גדולים וכבדים וחיפשנו מזון. מצאנו נמלים על פרחי הדלורית שלנו, גילינו ביצי יונה בקן שעל המאוורר, חשופיות מתחת לעציצים. וכמובן לימונים על העץ כי טוב לדב גם אצלנו בחצר.

ומי עוד מנשנש לו בין הענפים? תיכף נראה….

[הגירסה השבועית לשירי הג'ונגל שלנו
](https://youtu.be/29P74ay8GQk)

**תנועת העצלן
**

בין כל החיות שמצאנו בג׳ונגל חיה אחת סיקרנה אותנו במיוחד- העצלן.

לעצלן יש טפרים ארוכים ארוכים והתנועה שלו איטית מאוד. הוא נתלה בין צמרות העצים ועובר בין ענפים באיטיות. "הוא אפילו יותר איטי מהצב" אמרו החברימות.

במהלך השבוע ניסינו להתנהל כמו עצלן. צעדנו לאט, אכלנו לאט ולעסנו לאט.

זה לא היה קל ולפי מה הילדימות אומרים, זה די משעמם.

מה גילינו? שגם אם אוכלים לאט עדיין יש זמן לשחק.

שאם לא רצים במסדרון מגיעים לשירותים בלי ליפול.

ושטיפוס איטי על מתקן הטיפוס פותח לנו עוד אפשרויות.

**מזיזים את הגוף -כיפת הטיפוס **

כדי שהלמידה באמת תהיה עמוקה, אנו צריכים/ות להרגיש איך זה להיות עצלן. אז במהלך השבוע התאמנו בעצלנות(: ראינו [סרטון משעשע על עצלן מטפס על כיפת טיפוס](https://www.youtube.com/watch?v=pGcIUsAEzYA) ממש כמו אצלנו בגן. ראינו אותם נתלים וכמה זמן לוקח להם להניע זרוע אחת. ניסינו גם אנחנו... טיפסנו על הכיפה עם הראש למטה ואחזנו היטב עם הידיים והרגליים שלנו. ומה עכשיו? ננוע באיטיות וננסה להתקדם היה מאתגר ומצחיק.

**בקצב התוף **

עבודה על מקצבים עוזרת לוויסות התנועה שלי עם הגוף וארגון התנועה שלנו בחלל משותף.

איך עשינו את זה? בעזרת כף ודלי יצרנו מקצב איטי בו הצעדים קטנים ואיטיים ומקצב מתגבר בו הצעדים מהירים. זאת פעילות שתמיד נשארת כיפית- לא משנה בני כמה אנחנו.

**צללים ומסגרות **

בפינת החומר שלנו השבוע בחרנו לעבוד עם צללים ומסגרות של בעלי חיים. לקחנו שקף וגזרנו ממנו דמות של חיה כך שנוצרה לנו דמות גזורה ומסגרת של הדמות. הגשנו לילדימות את השקף דבוק לדף. בעזרת פונפון וגואש הילדים צבעו בטפיחות קלות את החלקים הלבנים של הדף. ומה גילינו כשהרמנו בזהירות לאסוף?

צללית צבעונים ומסגרת מהממת.

![null](/img/pics/unnamed-1-.jpg)

**הדובדבן של השבוע- קולנוע בכיתה!
**

במהלך השבוע נפתחה כיתת קולנוע בה צפינו במגוון סירטוני ג׳ונגל. התבוננו ביער מהגובה וראינו אין סוף של צמרות. כשהמצלמה צללה פנימה זיהינו המון גזעים ארוכים ופתאום גם חיות. ציפורים, זוחלים, יונקים ועוד.

ההתרגשות הייתה גדולה. פתאום כל השיח של השבועות האחרונים הפך ליותר מציאותי והצרחות שנשמעו בכל פעם שחיה נוספת נכנסה לפריים לא ביישו שום יציע כדורגל.

![null](/img/pics/unnamed.jpg)

**עד כאן לשבוע הז**\
**מאחלות לכם שבוע מצויין,**\
**אורטל, מיכל, ימית, שיר**
