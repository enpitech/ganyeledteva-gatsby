---
title: סוכות בילדי הטבע הדמוקרטי
date: '2018-09-29T21:12:24+03:00'
---
**עדכון שבועי- ילדי הטבע הדמוקרטי
**

שבת שלום!

ממש עוד קצת והחגים מאחורינו, אנחנו חוזרים ביום שלישי לפעילות מלאה ויאללה חזרה לשגרה! מזכירה כי באתר שלנו בעמוד הבית יש למטה לוח שנה ובו פירוט בנוגע לכל ימי השישי בהם אנחנו עובדים או שלא וגם של כל יתר החופשות, כך שאתם יכולים לבדוק בכל עת אם יש היום גן או לא

ימי גיבוש- ביום שלישי נחזור לעניינים ונתחיל לארגן יום גיבוש לכל אחת מהקבוצות. לשם כך אני מבקשת שני הורים/ות מתנדבים מכל קבוצה שיעזרו לארגן ולחשוב על יום גיבוש. מטרת היום הזה היא הכרות בין כלל הילדימות וההורים בכל קבוצה בשאיפה לקיים מפגשים ביניכם גם אחרה''צ כך שנשמר רצף אחיד ומאוד בריא בין הבית לגן, וחוץ מזה, זה כיף ממש! בנוסף, אשמח למתנדב/ת מכל קבוצה להכנת דף קשר! בקבוצת תקווה כבר הכינה לנו שפרה אמא של אדם! תודה לך!

**ימי שישי: על מנת לצמצם את העומס הוחלט להקדים את שעת פתיחות הגן לשעה 7:45 באופן קבוע, שעת הסיום 11:45. נבקש להגיע בזמן ולא להכנס לפני 7:45
**



גמילות- לכל סוגיהן, מחיתולים, בקבוקים, מוצצים, תהליכים כאלו יכולים לקרות בתיאום עם המובילה רק לאחר החזרה לשגרה. 

הרצאות בנושאים פרידה מחיתולים והצבת גבולות יתקיימו בגן בתחילת חודש נובמבר. 

אעדכן בתאריכים המדויקים בשבוע הבא.

תודה לכם ולכן על הפרגונים. הרבה הורים פונים אלי להתעניינות בגן שלנו לשנה הבאה. אשמח אם תעבירו להם את הטלפון של הגן, ולא את הנייד הפרטי שלי... (אפשר גם לשלוח הודעה דרך האתר) 

הטלפון בגן: 03-6969323 ושוב תודה. 

**שבת מנוחה וחג אחרון שמח,
**

**אחי
 וצוות ילדי הטבע הדמוקרטי.**





## צעירים א'



**הורים יקרים
**תודה לכם על הסבלנות בעניין הצוות. כידוע לכם פתחנו את השנה במחסור של שיבוץ לאחת מקבוצות הצעירים, פעלנו בהתאם לצרכים תוך כדי שאנחנו מגייסים וחונכים מחנכותים פוטנצייאלים. כרגע יש לנו שני מחנכים רלוונטים- אדריאן וחולוד, שניהם צעירים ובעלי נסיון רב ומרשים עם ילדים. גישת הגיוס והחניכה שלנו פועלת כך שאנחנו מנסים כמה אפשרויות ולאחר שמוצאים התאמה לארגון, אנחנו חושבים על דיוק של שיבוץ הצוות בהתאם לקשר עם המובילה והזרימה ביניהן ובהתאם למזג של הקבוצה והכימייה. (למשל קבוצה אחת צריכה מחנכת המאופיינת ברוך וחום, קבוצה אחרת זקוקה לדמות סמכותית מאוד וכדומה). לכן חלק מכם ודאי הרגישו שמשהו לא לגמרי מלוטש בשיבוצי הצוות בקבוצות הצעירים.

אנחנו ממש לקראת סוף התהליך, ואני מאמינה כי בסוף השבוע הבא כבר נסגור בצורה סופית את השיבוץ לקבוצות. כפי ששמתם לב אלינור קצת זזה בין הקבוצות מאחר והיא דמות מוכרת לוותיקים וגם מחנכת מנוסה מאוד בגן שלנו.

בסוף השבוע הבא כולי תקווה שכבר תקבלו הודעה מסודרת במייל מי עם שירז ומי עם ויקה, בשאיפה שאם הכל יתיישב בדיוק כמו שאני רואה ורוצה, שירז עם אלינור ויחד עם ויקה יהיו חולוד/ אדריאן.

אני יודעת שחלק מכם אולי מרגישים קצת אי נוחות בהקשר זה, חשוב לי להדגיש בפניכם את תודתי על הסבלנות והאמון, זה לא מובן מאליו ובעיקר מאפשר לנו לקיים את תהליכי הגיוס באופן רגוע ונכון ללא לחצים או השפעות חיצוניות.

דבר נוסף שחשוב לי להביא לידיעתכם הוא שבגן שלנו האג'נדה היא שלמרות שיש "צוות אם" כלומר צוות קבוצה לכל קבוצה, כל הילדימות וכל הצוות מכירים היטב זה את זו. הילדים והילדות שלכם כבר מכירים היטב את כל הצוות כך שאין תלות מסויימת בדמות אחת. אני יודעת שחלק מכם מכירים את התפיסה שאומרת שדמות קבועה היא חשובה, וזה נכון במידה מסויימת, אך עם זאת התבססות על דמות אחת מרכזית גם עשויה להיות מגבלה בהמשך, והילדים והילדות בגן שלנו מתרגלים מהר מאוד לכך שהם יכולים לפנות לכל מבוגר וכולנו ניתן להם את אותו המענה בחיוך ובאהבה מלאה.

כמו תמיד, אנחנו שואפים לעשות את התהליכים האלו בצורה מודעת ומבוקרת. במקום לצוות באופן אוטומטי מישהי לקבוצה, אנחנו מתבוננים בקבוצה ובהלך הרוח ובוחרים לשבץ לאחר ההכרות של כל האורגנים האלו. כך אנחנו מצליחים להגיע למצב מזה כמה שנים טובות שישנה קביעות ורצף של צוות לאורך השנה, ואין תחולפה. את ה"בעיות" אנחנו שואפים לאתר לפני השיבוץ הסופי וכך יש בידינו הוודאות כמעט המלאה שמי שצוותו יחד, ישארו יחד לאורך כל השנה. 

שוב תודה על הסבלנות והאמון,מבטיחה לעדכן ולשקף בבהירות כל התקדמות,

**חיבוק,
**

**אחי.
**



חג, חופש וקצת גן ואז עוד חג ועוד חופש ועוד קצת גן, והנה כבר אפשר לראות את הסוף. 

מה שהכי מדהים ברוטינה הזו שלמרות החגים והחופשות, הלו״ז הקבוע והטקסים הקבועים שעבדנו עליהם בשבוע שעבר הצליחו להקנות לכל הילדים תחושת ביטחון.

ביום רביעי חזרנו לגן וניכר היה כי הילדים עטופים בתחושת ביטחון וודאות. ראינו כיצד הם נעים בביטחה בחללים השונים של הגן, ניגשים לבד לפינות המשחק השונות, חוקרים בודקים ומתחילים ליצור עולם של דימיון.

למשל בעמדת המכולת חלק מהחברים הניחו סירים והוסיפו לתוכם פירות וירקות, בחשו ועירבבו, חלק ניצלו את העמדה למגרש מכוניות ובדקו את כוח הכבידה: מה קורה כשהמכונית נוסעת עד הסוף עוצרת או נופלת??

וחלק ראו בה בכלל מקום נהדר להסתתר בו ולעשות "קוקו" לחברים.

השבוע עבדנו בעיקר על פיצול של שתי קבוצות הצעירים כך שכל קבוצה תפקדה באופן עצמאי במשך רוב שעות היום כאשר אנחנו מבלים ביחד בחצר ובסוף היום.



**תחילת יום
**

את הבוקר שלנו פתחנו בכיתה עם משחקי רצפה ושולחן, ספרים ושירים אהובים. בדגש על צורכי הילדימות שקדמו לדגש על המסגרתיות - כלומר אם יש ילד או ילדה שזקוקים לזמן חצר בבוקר אנחנו מאפשרות להם.

לאחר מכן אוספים את המשחקים וממשיכים לארוחת הבוקר שגם היא מתנהלת בכיתה. אכלנו ירקות שונים, טבלנו אותם בטחינה והכנו כבר כריך לגמרי לבד! בסיום הארוחה הילדימות פינו את השאריות לפח ואת הצלחות המלוכלכות לתוך קערה גדולה. הם אפילו עוזרים לויקה ואלינור לנקות את השולחן, להחזיר את הכיסאות למבואה ולטאטא את הרצפה.. ואז עוברים לכיתה הגדולה!

**משחק בכיתה הגדולה
**

ישנם ילדים שמרגישים נוח יותר במרחבים גדולים אך תחומים כמו הכיתה הגדולה שלנו אפשר למצוא בו את פינת "ההרגעות" ולשכב על הפופים הרכים והנעימים, להתחפש לאריות, צפרדעים ואפילו לנשים יפניות עם קימונו פרחוני. לבנות בקוביות הגדולות, לבנות מסלולי רכבת להכין פיקניק או מרק טעים. אפשר לשחק כולם ביחד, בקבוצות קטנות, בזוג וגם לבד. אנחנו מאפשרות לכל אחד ואחת להתמקד במה שנח להם כרגע.

**מפגש
**

במפגשים שלנו השבוע הכרנו כלי נגינה שונים. יצרנו המשך ישיר של מקלות תיפוף. הפעם הרחבנו את הידע שלנו וגילינו שאפשר לנגן על כלים נוספים כגון חליל, משולש, רעשן ותוף. ראינו שיש כלי הקשה כלומר צריך להקיש עליהם על מנת ליצור צליל מסויים וכלי נשיפה ז״א שצריך לנשוף לתוכם כדי להפיק מהם צליל. יצרנו מקהלת נגנים והתהלכנו יחדיו בשירה ובמחול אחד אחרי השני ברכבת מנגנת ומזמרת.

הכרנו שירים חדשים המלווים אותנו בכל בוקר: 

[קולילי/ מוזיקה אורגנית 
](https://www.youtube.com/watch?v=4PdyBgB_PxM)

[בוקר של אור/עידית סולקין
](https://www.youtube.com/watch?v=ZLRyewQ8OKE)

ואת טיטי הבובה שיוצאת אלינו מתוך קופסאת ההפתעות ומברכת כל ילד וילדה לבוקר טוב עם חיבוק ליטוף ונשיקה.

נגענו קצת בסוכות... סוכה היא סוג של בית... דיברנו קצת על בתים ומה זה בעצם בית - סיפרנו לחברים באיזה בית אנחנו גרות. מה יש בו? חלונות, קירות, גג... בית קרקע או דירה בביניין.

הכרנו לחברים את הילדה יעל מתוך הסיפור ״הבית של יעל״/ מרים רות. המחשנו את הסיפור באמצעות בובה חמודה שנורא רצתה בית משלה. ביחד איתה בדקנו האם שולחן מתאים להיות לבית? הוא נמוך ואחרי שמסירים מעליו את המפה אין בו שום פרטיות .. אולי סל? לא הוא צר ומתגלגל...ואולי ארגז גדול? כן ארגז זה מתאים! יש בו הרבה מקום, קירות ואפילו גג ... 

כאשר יצאנו  לחצר גילינו בו הרבה בתים! בית עץ, בית הוביט וגם סוכה!

**חצר 
**

זמן חצר הוא זמן בילוי משותף לשתי הקבוצות. בזמן זה אנחנו למעשה מתחלקים לקבוצות קטנות. כאשר כל אחד מאנשי הצוות מתווך לילדים את הפינות השונות בחצר וביחד יוצרים משחקים וחוויות.

הכרנו את הקיר המוסיקלי ואת אפשרויות הניגון, הכנסנו מלא בובות לבית העץ, אכלנו פירות קרירים בסוכה, הבאנו צדפים וקונכיות ענקיות לשולחן המים, בארגז החול הכנו מטעמים שונים ועשינו קפיצות אמיצות במיוחד במסלול הג׳ימבורי.

**סוף יום **

אנחנו מתעוררים מהשינה, מחזירים מוצצים, מזרנים ושמיכות למקום, מחליפים חיתול, נועלים נעליים ומתפנים לפעילות שקטה ורגועה. כאשר כולם מוכנים אנחנו מתיישבים לשתות מים ולאכול כריך ואז פותחים את הדלת והחברים מוזמנים לשחק גם בכיתה וגם בחצר. זה בדיוק הזמן בו קבוצת הצעירים השניה מצטרפת אלינו. :) 

בשבוע הבא אנחנו עוברים לישון בכיתה הגדולה יחד עם שאר קבוצות הגן. אנחנו מרגישות שהרגלי השינה כבר לחלוטין מבוססים והילדים מוכנים לצעד הבא!



**הודעות 
**

\# אנחנו רוצות להודות לכל ההורים על שיתוף הפעולה בבקרים. אנחנו רואות כמה אתם מקפידים על סדר הגיוני ופרידות מהירות. הולכים גם אם הילדים בוכים ונותנים לנו תחושה שאתם לגמרי סומכים עלינו. זה לחלוטין משפיע על ההמשך של היום שעובר בנעימים.

\# אנחנו שואפות לפתח את תחושת העצמאות והמסוגלות של הילדימות. לכן ממעתה הקפידו שהילדים יכנסו ברגל ולא על הידיים שלכם (אלא שמסוגלים כמובן) ותכוונו אותם להניח את הבקבוק בסלסלה בעצמם. זה הבקבוק שלהם והאחריות שלהם בכך למעשה אתם רק תעצימו אותם

\# סוף יום - מאוד משמח אותנו לראות שכיף לכם לבלות עם הילדים בסוף היום, אבל חשוב שתשימו לב שישנם ילדים שההוריהם שלהם עוד לא הגיעו מה שיוצר עליהם עומס רגשי. הקפידו להתעדכן במה שחשוב, אבל היו עירניים לסיטואציה כדי לא  אך להעמיס רגשית על שאר הילדים.

\# מזכירה שויקה הולכת בכל יום בשעה 16:00 לאסוף את ביתה מהגן, אך זמינה להורים בין השעות 19:00-20:00. 

בשבועיים הקרובים תומר בן זוגה במילואים לכן היא תגיע בכל יום עד השעה 8:00. אפשר לעשות את הפירדות עם שאר הצוות, הילדים כבר מכירים את כולם ומרגישים בנוח עם כל אחד מהם

**שיהיה לכולנו שבוע נהדר
**

**חג שמח!
**

**ויקה, שירז, אלינור ואדריאן.**

**
**

## צעירים ב'- שירז



**הורים יקרים
**תודה לכם על הסבלנות בעניין הצוות. כידוע לכם פתחנו את השנה במחסור של שיבוץ לאחת מקבוצות הצעירים, פעלנו בהתאם לצרכים תוך כדי שאנחנו מגייסים וחונכים מחנכותים פוטנצייאלים. כרגע יש לנו שני מחנכים רלוונטים- אדריאן וחולוד, שניהם צעירים ובעלי נסיון רב ומרשים עם ילדים. גישת הגיוס והחניכה שלנו פועלת כך שאנחנו מנסים כמה אפשרויות ולאחר שמוצאים התאמה לארגון, אנחנו חושבים על דיוק של שיבוץ הצוות בהתאם לקשר עם המובילה והזרימה ביניהן ובהתאם למזג של הקבוצה והכימייה. (למשל קבוצה אחת צריכה מחנכת המאופיינת ברוך וחום, קבוצה אחרת זקוקה לדמות סמכותית מאוד וכדומה). לכן חלק מכם ודאי הרגישו שמשהו לא לגמרי מלוטש בשיבוצי הצוות בקבוצות הצעירים.

אנחנו ממש לקראת סוף התהליך, ואני מאמינה כי בסוף השבוע הבא כבר נסגור בצורה סופית את השיבוץ לקבוצות. כפי ששמתם לב אלינור קצת זזה בין הקבוצות מאחר והיא דמות מוכרת לוותיקים וגם מחנכת מנוסה מאוד בגן שלנו.

בסוף השבוע הבא כולי תקווה שכבר תקבלו הודעה מסודרת במייל מי עם שירז ומי עם ויקה, בשאיפה שאם הכל יתיישב בדיוק כמו שאני רואה ורוצה, שירז עם אלינור ויחד עם ויקה יהיו חולוד/ אדריאן.

אני יודעת שחלק מכם אולי מרגישים קצת אי נוחות בהקשר זה, חשוב לי להדגיש בפניכם את תודתי על הסבלנות והאמון, זה לא מובן מאליו ובעיקר מאפשר לנו לקיים את תהליכי הגיוס באופן רגוע ונכון ללא לחצים או השפעות חיצוניות.

דבר נוסף שחשוב לי להביא לידיעתכם הוא שבגן שלנו האג'נדה היא שלמרות שיש "צוות אם" כלומר צוות קבוצה לכל קבוצה, כל הילדימות וכל הצוות מכירים היטב זה את זו. הילדים והילדות שלכם כבר מכירים היטב את כל הצוות כך שאין תלות מסויימת בדמות אחת. אני יודעת שחלק מכם מכירים את התפיסה שאומרת שדמות קבועה היא חשובה, וזה נכון במידה מסויימת, אך עם זאת התבססות על דמות אחת מרכזית גם עשויה להיות מגבלה בהמשך, והילדים והילדות בגן שלנו מתרגלים מהר מאוד לכך שהם יכולים לפנות לכל מבוגר וכולנו ניתן להם את אותו המענה בחיוך ובאהבה מלאה.

כמו תמיד, אנחנו שואפים לעשות את התהליכים האלו בצורה מודעת ומבוקרת. במקום לצוות באופן אוטומטי מישהי לקבוצה, אנחנו מתבוננים בקבוצה ובהלך הרוח ובוחרים לשבץ לאחר ההכרות של כל האורגנים האלו. כך אנחנו מצליחים להגיע למצב מזה כמה שנים טובות שישנה קביעות ורצף של צוות לאורך השנה, ואין תחולפה. את ה"בעיות" אנחנו שואפים לאתר לפני השיבוץ הסופי וכך יש בידינו הוודאות כמעט המלאה שמי שצוותו יחד, ישארו יחד לאורך כל השנה. 

שוב תודה על הסבלנות והאמון,מבטיחה לעדכן ולשקף בבהירות כל התקדמות,

**חיבוק,
**

**אחי.
**



בשעה טובה ומוצלחת, חגי תשרי מאחורינו! 

היה ללא ספק מאתגר אבל תודות לסבלנות שלכם ולתושייה שהפגינו הילדימות, צלחנו את זה! 

עכשיו אפשר להיכנס לשגרה אמיתית בגן, עם כל המשתמע מכך   בקרוב נתחיל לחגוג ימי הולדת, תהליכי גמילות ותהליכים אישיים עם כל אחד מהילדימות לפי הצרכים של כל אחד ואחת. 



בינתיים מרבית העבודה שלנו מתרכזת סביב גיבוש שפה משותפת, היכרות עם מרחבי הגן ושאר הילדימות, רעות ואחדות קבוצתית, סדר יום קבוע, יצירת טקסים משותפים וייחודיים לקבוצה, בחירת שם לקבוצה.... והמפתח לכל זה.....משחק! 

כל למידה בגן נעשית דרך משחק וכל משחק הוא הזדמנות ללמידה, כך שנוצר מעין מעגל שאותו אנו שואפים לשמר ולטפח. כשאנחנו רוצים ללמד את הילדימות לשבת כולם יחד במפגש, לא נוכל לכפות או להכריח אותם לשבת בצורה מסוימת, (ואנחנו גם לא מעוניינים בכך) לכן נמצא שיר או משחק שילווה את הישיבה ונראה כמה דברים מופלאים קורים בדרך..... 

זה עובד באותו אופן גם הפוך- כאשר אנחנו משחקים בכל משחק שהוא. למשל הבאנו ארגז עם המון תיקים לכיתה הגדולה. תוך כדי שמיעת השיר גברת עם סלים כל אחד בחר לו תיק ויחד יצאנו למסע קניות בכיתה! בדקנו מה נכנס לתיק ומה לא, האם כל החברים מצליחים להכניס לתיק שלהם את אותם פריטים? התיק הזה ממש גדול......לעומת התיק השני שהוא מאוד קטן....

[ גברת עם סלים](https://www.youtube.com/watch?v=FHeTKM5i4CQ&t=19s)



גם בחצר השבוע למדנו הרבה על סוגי המשחק האפשריים, זה עובד מעולה בקונספט של קבוצות קטנות. עד שהחברים יסגלו לעצמם יכולות משחק עצמאיות, אנחנו נמצאים כדי לתווך את מגוון הסיטואציות. 

בתוך בית העץ התחבאו כמה מהחברים, כל פעם חבר אחר נכנס ובדקנו מי לא נמצא איתנו....קוקו! אין כמו הצחוק המתגלגל בכל פעם שדלת הבית או החלון נפתחים....

אל הדק הבאנו כלי עם מים, מכחולים, והתחלנו לצייר...אוי אוי אוי! הציור נעלם ממש מהר בשמש! מראה מרתק למדי...לבקשת החברים, ציירתי ענן גדול, ענן קטן, פרפר גדול ופרפר קטן. שחק ביקש שנצייר ג'ירפה ופה כבר התחלתי להרגיש מאותגרת. לאט לאט ראינו איך הילדימות ניגשים בעצמם לכלי המים, לוקחים מכחול ומתחילים לצייר.. 

אז אם משחק הוא למידה ולמידה הוא משחק, אתם בטח שואלים היכן נכנסים התכנים? בגן יש תכנית לימודים ברורה אך דינאמית מאוד, לכל שבוע יש נושא משלו אך הוא יכול להשתנות בהתאם לצרכים ולרצון הילדימות. 



את הנושא השבועי, סוכות, הבאנו למפגשים ולחצר, אך לא בתצורת שבעת המינים והברכות, אלא בדרכים רלוונטיות יותר (לתפיסתנו) לילדימות. 

במפגש, טיטי הבובה (שאליה אנחנו כבר ממש קשורים) סיפרה על החופשה שלה ועל דברים שאהבה לעשות. יחד עם טיטי פעלנו בעבודת צוות! סחבנו ארגז גדול ממקום למקום בכיתה, כל פעם חברים אחרים. הכי כיף להסתובב יחד ולשיר בלחן עממי "עבודת צוות, עבודת צוות". הרי איך אפשר לבנות סוכה בלי עבודת צוות? טיטי הראתה לנו שאפשר לשבת מעל הארגז, לידו, עליו ואפילו בתוכו! כל חבר ניסה לשבת בתורו במקום שהתאים לו סביב הארגז והתגלו ממצאים מעניינים...ממש כמו בסוכה שחלקינו מעדיפים לשבת בתוכה, לידה או רק לעמוד ולהסתכל מרחוק. 

טיטי הבובה ביקשה להזמין לסוכה חבר יקר ואהוב, את אדון חמור! היא אמרה שלבד בסוכה משעמם...אבל אדון חמור עקשן מאוד! שום דבר הוא לא רוצה. תרגלנו ביחד השבוע את ריקוד הזוגות של החמור העקשן, בהתחלה אני הדגמתי, בכל פעם עם חבר אחר, כשביום שישי חלק מהחברים כבר ניגשו אחד לשני באופן עצמאי ורקדו יחד...

[החמור/ תנועה חיה רונית פלד
](https://www.youtube.com/watch?v=BO2JjpKvLVc)

> "החמור עקשן כזה, לא רוצה ולא רוצה
>
> החמור עקשן כזה, לא רוצה ולא רוצה!
>
> כמושכים אותו בכוח, הוא מושך בחזרה
>
> כשדוחפים בכל הכוח, הוא נוהם- אי אה, אי אה!" 

לשירי הבוקר הקבועים שלנו הוספנו שיר חדש! מתופפים יחד כולם על [התוף הגדול](https://www.youtube.com/watch?v=h8F9dhG55YI)....פעם לאט, פעם מהר, פעם חזק, פעם חלש....מומלץ לנסות בבית 

ישבנו יחד כולם בתוך הסוכה וניסינו לראשונה משימה מאתגרת עם הידיים- ליצור קערה! גם לחבר שתי ידיים, גם לחבר את האצבעות ולהצמיד אותן חזק חזק....אכלנו את תפוח מתוק וטעים בעזרת הקערה שיצרנו.

ואם כבר אוכל...השבוע עברנו לאכול את ארוחת הבוקר במבואה במקום בכיתה. לא לפני שאנחנו שרים את [שיר הידיים](https://www.youtube.com/watch?v=bZQrxi5kso8) שהחברים מאוד אוהבים... 

> "הופ הופ הופ
>
> נעלה למעלה ונרד למטה
>
> הופ הופ הופה
>
> נעלה למעלה- וניפול! 
> "

אנחנו יושבים יחד בשולחן העגול, מחלקים ירקות צבעוניים לצלחות צבעוניות ומדברים הרבה על צבעים בדרך השבוע גילינו לראשונה את נפלאות הטחינה.....שיכולה להפוך גם לגלידה על הירקות, במיוחד על מקלות המלפפון והגזר. גם עם האצבע אפשר לטעום אותה...ואפילו בתוך הכריך! מיה הראתה לנו שאת הכריך אפשר לפתוח ולשדרג עם ירקות שאוהבים... 



**הודעות ותזכורות- 
**

•	סוף יום- החל מיום שלישי את סוף היום שלנו אנחנו נבלה בכיתה הגדולה ובחצי מהחצר, לסירוגין. אפשר להגיע או דרך המבואה או דרך החצר. בבקשה לא לחכות שאנחנו נוציא את הילדימות אליכם, זה נוהל שרלוונטי לימי שישי בלבד בהם נוצר עומס רב של הורים באותה שעה. באותו עניין, כשאתם באים לקחת- תקחו. בבקשה אל תשתהו בתוך הכיתה או בחצר, זה מקשה על היכולת שלנו לפקח על מה שקורה ועל הילדים שעדיין נמצאים בגן ובאחריותנו. 

•	משחקים- כמו שאתם יודעים או בוודאי שמתם לב, בגן שלנו יש משחקים מגוונים, "רגילים" אך גם הרבה פריטים יד 2 שאנחנו הפכנו למשחקים (במודל חצר גרוטאות). תיקים, פרטי לבוש, בדים, כלי פלסטיק ריקים ועוד. אם מדי פעם בא לכם לפנק אותנו בדברים כאלה שאתם לא צריכים, אנחנו נשמח 

•	בנובמבר (מועד מדויק יימסר בהמשך) תתקיים הרצאת גמילות וגבולות בגן. הרצאה חשובה ורלוונטית מאוד עבור הקבוצה שלנו בפרט. 

•	לא לשכוח סדינים נקיים ומגבונים לחודש אוקטובר. 

•	כל הכבוד לירון, אבא של אביגייל על יוזמת דף הקשר! מצפות לשנה מלאה ביוזמות ושיתופי פעולה

**שבוע מצוין וחג (אחרון לתקופה זו!!) שמח. 
**

**שירז, אלינור, ויקה וחולוד. **

**
**

## בוגרים א'



שבת שלום, חג שמח וחופש נעים!

ברוכים הבאים לעדכון המבולבל האחרון לתקופה זו

סוכות עדין באוויר והסוכה בחצר הייתה מוקד הנאה השבוע, התכנסנו בה לשתות מים, קישטנו אותה ביצירות שהכנו בבקרים ואפילו פתחנו שולחן ואכלנו בה את ארוחת שישי.



**על מה עבדנו בקבוצה השבוע?
**

בקבוצה אנחנו משחקים ביחד ובסוף המשחק אוספים ביחד את המשחקים בעבודת צוות.
 בקבוצה אכפת לנו אחד מהשני-  אנחנו נפנה מקום כשחבר מגיע למפגש, נצמד לחבר שליד.
 נעזור אחד לשני אם נראה שחבר מתקשה בנעילת נעליים למשל ונושיט יד לחבר שנפל.
 אנחנו נראה מי לא הגיע היום ונתעניין בשלומו.

ציור ענקי משותף הוכן במבואה, פסלים צבעוניים מפלסטלינה אוחדו לאחד ויצרו פסל גדולה שנקרא תקווה. 

הגיעה הזמנה גדולה של חלות- התיישבנו ליד הבצק והתחלנו להכין יחדיו חלות, חלות בצורת עיגול, חלות משולשות וחלות ארוכות.

השבוע עשינו קניות משותפות! כל ילד הגיע בתורו לקבל את מטפחת הראש של קבוצת הקנייה היוצאת אל השוק, לאחר שכולם עוטרו במטפחות צבעוניות לקחנו סלים וצעדנו לשוק, הגענו לחנות של ארז, תומר ויונתן שמכרו לנו פירות וירקות משם המשכנו לחנות של רועי ולני שמכרו לנו ארטיקים, היה גם רוכל חופשי שמכר לנו סוכריות. חשנו ששבענו מהטעימות וסלנו כבדים, חזרנו הביתה וישבנו בסלון, אבלהבית היה מבולגן אז החלטנו לסדר אותו בעבודת צוות: החזרנו את כל המטפחות לקופסה, פירקנו את מסילת הרכבת ולקחנו את כל המכוניות לחניה שלהם. אספנו את כל הבובות והנחנו אותם בחדר שלהם שילכו לישון יחדיו.

יצאנו לחצר ואספנו את חלקי הג'ימבורי, חיברנו את כולם למסלול קפיצה אחד ועלינו כל אחד בתורו על המדרגות, הגענו לקצה נעמדנו, התכופפנו מעט והופ קפצנו. הקפיצות האלה מעייפות נורא וחם לנו, אז החלטנו שהגיע הזמן להתרענן עם קרח! ומה אפשר לעשות איתן? להחזיק? להכניס לפה? כל אחד ומה שמרענן אותו...



**מה עם קצת שירים וריקודים? 
**

לאחר שלמדנו בעל פה את [שיר הבוקר שלנו](https://www.youtube.com/watch?v=37LCbfV_lsE) ואת שיר הארוחה. הגיע הזמן שנכניס עוד שיר לפלילסט והכוכב השבוע היה "[קיפוד על הזקן](https://www.youtube.com/watch?v=Ohyu8JCExB8)" שבו מצאנו הפתעות בכל מקום שאליו הבטנו, על הסנטר, בכיסים ואפילו על האף.  



**הטקסים שלנו:**

לכל קבוצה מגובשת טקסים משלה, הטקסים הם כלי חיוני מאוד! הם עוזרים לנו להתגבש, לדעת באיזה שלב של היום אנחנו נמצאים ועל ידי כך לחזק את המודעות ולייצר סדר יום קבוע. הטקסים האלה הם מעין אתנחתא שבה אנחנו עוצרים, מקיימים את הטקס שלנו (למשל שותים מים במעגל על הדק) ועוברים למרחב אחר.

השבוע סיגלנו לנו טקס חדש שבו אנחנו מתכנסים בסלון ומכינים תוכנית פעולה לסידור המרחב: מי אחראי על הקוביות? מי אחראי על העיתונים? בתום הסידור חוזרים לסלון, שותים יחד מים ויוצאים לשחק בחצר.



**משחקים ופעילויות מהשבוע:
**

בחופש בילינו וטיילנו, מאוד מעניין מה כל אחד עשה השבוע? חלק מהחברים הביאו איתם חפץ מהחופש, חלק שלחו תמונה/סרטון. כל אחד בתורו הגיע לשטיח שבו יושבים החברים שלנו- מר סוס, מר תמנון והבובה צילה כמובן וסיפר לקבוצה מה הוא עשה השבוע. בועז הביא איתו בועות סבון והראה לנו איך להפריח אותן, ארז נסע על טרקטור בחופשה והראה לנו סרטון והיה אפילו חבר ששט בסירה :)

משחק הזיכרון שלנו- אנחנו כבר מכירים היטב את חברי הקבוצה, מסתכלים סביב במפגש ורואים מי הגיע לגן ומי לא הגיע, רואים איפה כל אחד יושב, בוחרים חבר או חברה שיצא החוצה ובזמן הזה מחביאים חבר אחד בתוך הכיתה. קוראים בקול למי שבחוץ להיכנס ולנחש מי הילד המוחבא מתחת לשמיכה? האם הוא זוכר מי ישב שם? אנחנו לא מגלים ולא רומזים :)

הצגת השברים שלנו השבוע פיתחנו את החשיבה הכמותית ואת ההגיון שלנו וביררנו האם חצי ועוד חצי שווה אחד? אני לוקחת קערה מלאה בברגים צבעוניים ומחלקת אותה לשתי קערות, האם אפשר למלא את הקערה שבה יש חצי מהכמות עם הקערה השניה שבה גם יש חצי מהכמות? בואו נראה...אני ממלאת שתי קערות בברגים צבעוניים, האם אפשר למלא קערה מלאה בברגים צבעוניים בעוד קערה מלאה בברגים צבעוניים? בואו נראה... 

מפיצי האור שלנו מפיצי האור שלנו מדליקים את הנר הגדול בקבלת השבת וגם מחלקים את החלה, כולנו רוצים להיות מפיצי האור (וכולנו נהיה) מפיץ האור השבוע היה נבובו שלנו בסימן חברות טובה ועזרה לחברים



**עדכונים:
**

\# בוקר- ממשיכים בטקס הקבוע בכניסה לגן- תיק, בקבוק ופרידה, אפשר להגיע אלינו לפרידה, תמר, דניאל וכל הצוות.

\# ביציאה מהגן אנא מכם קצרו את משך שהייתכם בגן, אם הגעתם, קחו את הילדימות וצאו אתם החוצה, אנחנו מאושרות לראות אתכםן שמחים עם הילדימות כך, אבל זה יוצר בלבול אצל הילדים ועומס של הורים במרחב ומקשה עלינו. 

ימי שישי: על מנת לצמצם את העומס הוחלט להקדים את שעת פתיחות הגן לשעה 7:45 באופן קבוע, יש להגיע עד 9:00. אין צורך לחכות מחוץ לדלת. 

**מתראים ביום שלישי נוהל סדינים נקיים, מגבונים ובקבוקים מלאים.
**

**שבוע נפלא וחג שמח, 
**

**דניאל ותמר. **

**
**

## בוגרים ב'

זהו, חופשה אחרונה וחוזרים לשיגרה. הללויה!

והנה עוד שבוע קצר הסתיים לו. השבוע דיברנו על הסוכות השונות, איפה כולם התארחו ולמי יש סוכה בבית. היו כאלה שטסו למקומות שונים בעולם, ראינו תמונות ובעיקר שמחנו שאת החופשה בילינו עם המשפחות שלנו.



חג **סוכות** הביא איתו שיח על מבנים זמניים וקבועים ועל איך מאלתרים אוהל באמצע הכיתה ולמה חשוב שתהיה לנו תקרה אפילו אם היא מענפי דקל .

השבוע גם תהינו אם סוכת ילדים יכולה לעבוד והכוונה היא לא לסוכה המותאמת לילדים אלה סוכה העשוייה ילדים (: הבאנו שני שטיחים- אחד מלבן והשני עגול וחשבנו איזו מן סוכה אנו רוצים … 

הילדימות בחרו במלבן ועכשיו צריך קירות … התחלקנו לשלוש וחצי קירות ודלת, נעמדנו כתף אל כתף אחזנו ידיים ודאגנו להיות יציבים … בד גדול שימש כסכך וכיסה את ראשנו …

הדלת נפתחה דור ואני נכנסנו פנימה … תמונה קסומה .

הסוכה החזיקה מעמד אולי 2 דקות (הלו יעקב לא יכלו להתאפק מלקפץ בתוך החושך)
 לאחר מכן לקחנו את הבד, הרמנו גבוה גבוה, הסתכלנו פנימה ולשבריר שנייה נכנסו קרני אור והצלחנו לראות חבר מהצד השני… מי מצליח לזהות? הבנו שככל שנרים את הבד גבוה יותר יהיה לנו יותר זמן להסתכל.
 ולקינוח הנפנו בובה רכה שקפצה על הבד גבוה גבוה עד לתיקרה ובחזרה.



הקשבנו לכמה **שירים**. בחרנו 2 שהכי אהבנו שילוו אותנו במפגשים הקרובים

_לשיר הראשון חדנו חידה:_

> "מי מכיר, מי יודע איש קטן עשוי מעץ 
>
> כשמושכים לו בחוטים הוא רוקד ,קופץ ומציג הצגות. 
>
> מי זה יכול להיות ?
>
> בובון של תאטרון בובות - בוני בונבוני"

הילדים התבוננו מיששו את בובת פינוקיו שמנו לב שברגע שנרים את חוט היד היא תתרומם וכך גם עם הרגל והראש.הצענו לילדימות להיות בובות תאטרון וחיכינו בציפייה לראות מה יקרה כשימשכו לנו בחוט...

[הקשבנו לשיר בוני בובוני - דתיה בן דור 
](https://youtu.be/IteS0df_62Y)

שיר מצוין לתירגול תנועה במרחב ,שיווי משקל וקצב.



_והשיר השני: _[_אדון שוקו_](https://youtu.be/LrB-uCw-AKA)_ כמובן! _

התחלנו בלקרוא אותו, איזה פעולות הוא עושה, תהינו למה הוא צריך מקל הליכה והאם הוא מתקשה ללכת? אולי קיבל מכה או שהוא פשוט אוהב להתהלך עם מקל.

הלו יעקב סיפרו שראו אנשים עם מקל הליכה שהם כנראה מתקשים ללכת והמקל עוזר להם. כמו שיש אנשים שלא רואים כל כך טוב וצריכים להרכיב משקפיים .
\
יש כוראוגרפייה מורכבת בשיר אדון שוקו ואנו לוקחים זאת ברצינות …. (:

וברצינות , השיר הזה גדל איתנו אנו מתחילים בלרקוד לבד להיות אדון שוקו אחד, עם הזמן והבשלות שלנו נרקוד בזוגות ואפילו בשלשות. למידת תנועות ריקוד עוזרת מאוד לזיכרון שלנו ואנו מחזקים תמיד את הראייה המרחבית והתנועה .



**עבודה עם חומרים:**

קיימנו התנסות בדבק לבן רצועות נייר וקרפ ציבעוני כדי ליצור את הסוכה שלנו! 
עבדנו בזוגות, עודדנו שיח ושיתוף תוך כדי שאנו חולקים בקערת הדבק ובחומרי היצירה . 

גילינו יחד שלעבוד עם דבק לבן בשימוש האצבעות שלנו ולא מקל מריחה זה מאתגר מאוד. 
היו כאלה שממש סירבו לטבול את האצבע ולהתלכלך, לכן הצענו לחפש אלטרנטיבה למקלון מריחה.

רגע...על השולחן יש נייר קרפ עדין רצועות נייר קשיח וקערת דבק…
וכפי שניחשתם, רצועת נייר קטנה שמשה כמקל המריחה שלנו וכך נתלכלך רק קצת (:

הרגשנו את הדבק באצבעות ואיך הן נדבקות אחת לשניה וכשהדבק מתייבש אפשר לשפשף את הידיים יחד והוא מתקלף לפירורים קטנים וארוכים.



החלום הכי מטורף של הלו יעקב התגשם השבוע כשקיבלנו **טרמפולינה** לחצר…\
את ההכרות עם הטרמפולינה עשינו בצהריים אחרי סידור החצר התבוננו בה זיהינו את הקפיצים את הבד הגמיש. הבנו איך נשתמש נכון בטרמפולינה ולא נפצע - לא מתקרבים כשחבר קופץ, לא מכניסים אצבעות לקפיצים ומקפידים לקפוץ רק במעגל הפנימי…

הכנו מסלול קצר לתרגול עם קפיצה מאוד נמוכה לטרמפולינה ועלינו עליה אחד אחת. 
דייקנו והסברנו והילדימות היו סבלניים וקשובים. 
\
נלמד לקפוץ נכון ונאתגר את עצמנו עם הזמן . כייף לנו.

ואם כבר בתנועה עסקינן, בבוקר כאשר אנו יוצאים למשחק חופשי בחצר אנו יוצאים מהתריס הגדול. וכדי שלא ישעמם החלטנו לשנות קצת את אופן היציאה שלנו. את התריס או פותחים נמוך נמוך … והמטרה היא להתגלגל תחתיו, יש שיפוע ביציאה שהופך את הגילגול לממש כייפי! אנו מתרגלים, לומדים לכוון את עצמנו ולבסוף מתגלגלים … 



**ומה היה לנו ביום שישי בהלו יעקב?**

ארוחת בוקר משותפת \

הכנת הכיתה לקבלת השבת שלנו הזמנת קבוצת תקווה כי הכי כייף לחגוג יחד.\

יצרנו את העולם שלנו יחדיו כמה חברים פרשו את היבשה וכאלה את הים …
חלק היו אחראיים על מיון חיות הים והיבשה.
\
את הצלילים כלי הנגינה השירים שאנחנו אוהבים.
\
ריח קטורת מבושמת… 
\
הצלחנו לומר תודה לכל הטוב הזה של אמא אדמה.
\
הקשבנו לשירים, רקדנו, אכלנו חלה והכי חשוב הפצנו אור.
\
הזמנו 2 חברים (אחד מכל קבוצה), אלו שהשאירו חותם מיוחד השבוע בקבוצת הלו יעקב. רומי נבחרה כי התנהגה בצורה חברית ורגישה.



**הודעות: 
**

יום ג׳ סדינים רעננים ובקבוקי מים מלאים.

מגבונים לחודש אוקטובר 

חופשה אחרונה לפני החזרה לשיגרה נצלו אותה (:



**באהבה אורטל ודור 
**
