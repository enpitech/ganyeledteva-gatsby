---
title: סביבונים מסתובבים
date: 2022-12-09T12:44:44.550Z
---
**הי לכל משפחות הגן,**

בטרם נעבור לתוכן השבועי שלנו, רוצים לתת לכם עדכוני צוות חדש:

1. **שכבת הצעירים**: הצטרפה אלינו מחנכת חדשה – אליסה! אליסה בת 24 וכבר עם ניסיון בחינוך הגיל הרך, ולומדת בסמינר הקיבוצים כעת. תוכלו לראות אותה בבקרים ובסופי היום בחצר, היא מגיעה עם ניסיון בחינוך הגיל הרך, וכבר השתלבה השבוע בנינוחות בצוות שלנו. ברוכה הבאה אליסה!

2. **סופי יום**: שמנו לב שנוצר עומס בסוף היום שמעכב את יציאת הילדימות לעתים, וחיזקנו את תקן המחנכות בסופי היום, כך שמרחב הפניות יוגדל. אז ברוכה הבאה למיכל (כהן) שמצטרפת אלינו בשעות 14:00-17:00! מיכל בת 21, עשתה שנת שירות בתחום החינוך והשתחררה לא מזמן. היא עתידה להיות איתנו בחצי השנה הקרובה.

3. **ביום חמישי נשלח אליכם מייל על מסיבות החנוכה**: שתיהן יתקיימו ב-22.12.22 – מסיבת הצעירים תתקיים ב-16:30, ואילו מסיבת הבוגרים תתקיים ב-17:45. **שימו לב שביום זה שעות איסוף הילדימות יוקדמו** כדי לאפשר לנו להכין את הגן לקראתכם! בשכבת הצעירים האיסוף יהיה עד 15:45, ואילו בשכבת הבוגרים – 16:00. תוכלו להגיע מהשעה 15:00 לאסוף את הילדימות למנוחה קלה לפני המסיבה.

**שתהיה שבת שלום ומנוחה לכולם,**

**עומרי, אחינועם וכל צוות גן ילדי הטבע הדמוקרטי**.

 

# **אתגר הטחינה (והשקדים)**

בעקבות חג החנוכה אנו נעמיק בשבוע הקרוב בשמנים שונים ומשונים. הטחינה של הגן מככבת בכל ארוחה והילדימות מאוד אוהבים אותה!  מדי שנה אנחנו פותחים גם לכם הזדמנות לחלוק את המתכונים המשפחתיים שלכם, ולהכין עבור ילדות.י הגן את הטחינה הביתית שלכם.

מדי יום נזמין שתי משפחות לשלוח אלינו את הטחינה הביתית שלהן, נגיש את שני הממרחים לצד טחינת הגן, ויחד עם הילדימות נטעם, ננסה לזהות מה הרכיבים המיוחדים בממרח, ונקבל הזדמנות להשוות טעמים ותבלינים שונים, ולראות איך כולנו אוהבים דברים מעט שונים...

**לטובת הילדימות הרגישים לשומשום נשמח גם לממרחי שקדים טעימים!** 

אנו מזמינות אתכם.ן להציג את הטחינה המשפחתית הטובה ביותר שלכן.ם! משפחה שמוכנה לקבל את האתגר מוזמנת להירשם בקובץ המצורף: [אתגר הטחינה](https://docs.google.com/spreadsheets/d/1uMqcroUZJwe_jq_PEtLBrynHEp3-7b8OgLo14SeLK0w/edit?usp=sharing)

**מה אפשר לשים בממרח?**

כל מה שהופך אותו לשלכן.ם מלבד אגוזים,חלב ורכיבים הידועים כרגישים. לא בטוחים? שאלו את הקפטנית שלכם!

**כמה טחינה/ממרח שקדים?**

חצי קילו

**עם הילדימות…**

ממליצות לבצע את תהליך הקנייה וההכנה של הטחינה יחד ואף לצלם תמונה. זו הזדמנות לחבר בין בית לגן, עבודה משפחתית משותפת..והתמונה שתשלחו תעזור לילדימות להרגיש בטוחים.ות יותר לשתף ולהתגאות בעשייה שלכם.ן.

**איך מביאים?**

בקופסא מסודרת עם שם, ומומלץ גם לצרף מתכון!

מחכות לטחינות הטעימות שלכם!

  

## שכבת הצעירים

השבוע התחלנו להתכונן כבר יותר לחג החנוכה המתקרב אלינו. אנחנו כבר זמן מה מדברים הרבה על חושך ואור, על אור וצל. השבוע העמקנו את שיח הצלליות שלנו – חיפשנו בחצר נקודות אור ונקודות צל. שמנו לב האם אנחנו מרגישימות שחם יותר באור? האם זה נעים לי או שחם מדי ואני צריכה לזוז?

ראינו שכשאנחנו עומדים בשמש, מופיעה על הדשא דמות שזזה יחד איתנו. ניסינו להרים ידיים למעלה, וראינו שגם הדמות מרימה ידיים. הורדנו ידיים – וגם הדמות הורידה ידיים. זה הצל שלנו! לכל אחד.ת מאיתנו יש צל שרואים כאשר אנחנו עומדים באור. לפעמים האור חזק, וגם הצל חזק וכהה. לפעמים האור חלש, וגם הצל קצת מעומעם. לפעמים יש אור מכל הכיוונים וקשה לראות את הצל!

ומה קורה כשאנחנו בחושך? אלומת אור שמצליחה לחדור עושה צורה מאוד בהירה בחושך! לקחנו את המגנטים הצבעוניים שלנו והצבנו אותם באלומה, וראינו איך הם מרצפים את השטיח שלנו בכיתה באורות צבעוניים!

**סיבובים וסביבונים**

מה עוד אנחנו עושים לקראת החנוכה? המשכנו את ההתעמקות שלנו בסיבובים ובסביבונים. סביבונים נכנסו לכיתה, וראינו איך המחנכות מסובבות אותם. גם הילדימות רצו מאוד לסובב סביבונים, לרובם זה עוד קשה, אבל זו הזדמנות נהדרת לעבוד על המוטוריקה של חיכוך האצבעות כדי לסובב את ידית הסביבון!

כשהתעייפנו מהסביבונים הנופלים, ניסינו להסתובב לצד אחד, ואז לצד השני, כדי לא לקבל סחרחורת. אם הסתובבנו יותר מדי, שמנו לב שאנחנו מאבדים שיווי משקל ונופלים. איך ניפול בצורה בטוחה? הכי טוב להאט ולנסות לשבת, אבל לא תמיד מספיקים! ננסה לכוון את המשקל שלנו לנפילה על הטוסיק שעוד מרופד בחיתול! ואם נפלנו קדימה? מהר נושיט שתי ידיים קדימה כדי שלא ניפול על הפנים! לשם כך, תמיד נוודא מראש כשאנחנו בתזוזה שהידיים שלנו ריקות ופנויות לבלום אותנו מנפילה.

חשבנו אם אנחנו יכולים להסתובב בצורות נוספות. ישבנו על הטוסיק, הרמנו רגליים למעלה, וניסינו לסובב את עצמנו בעזרת הידיים – ממש כמו סביבון! זוהי פעולה מורכבת הדורשת קואורדינציה רבה, שרירי בטן, וכמובן – לשים לב לסביבה שלנו כדי לראות שאנחנו לא בועטים באף ילד.ה אחר.ת.

השבוע נתחיל להתמקד בפן נוסף של החג – השמן! נשמח אם כמה מכם יקחו על עצמכם את אתגר הטחינה/שקדים :)

מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: בר, עדי, יגאל, חוה, שגיא, מיכל, הדר, רוני, קיילה ונופר**

## **שכבת הבוגרים**

חג החנוכה מתקרב ויחד נגלה סימנים הקשורים לחג.. בשבוע האחרון חקרנו את הדרך בה אנו מאירות את החושך התעמקנו בצורות הסביבון, חקרנו את אלומת האור בפנס בחלל הכיתה ואת קרני השמש בחצר.

**בחצר**

יצאנו למסע בעקבות האור והצל! חיפשנו פינות מוארות ופינות מוצלות. למה פה מואר ולמה פה מוצל? שאלנו וחקרנו יחדיו: פה הבית מסתיר את קרני השמש פה אין שום דבר שיכול ליצור את הקרן מלהאיר. החיפוש הבא שלנו היה אחרי הצל שלנו: מה הוא עושה? בדיוק מה שאנחנו עושים!

הוא מרים את היד כמוני, הולך אחרי… 

למי או למה עוד יש צל…? אולי לבתי העץ? אולי למשחקים השונים? חיפשנו נקודות אור ונקודות צל. 

מה ההבדל הין צל לבבואה שלנו במראה? במראה אנו רואים גם את צבע הגוף, את העיניים ואפילו את הנזלת באף. הצל מראה לנו את הצללית שלנו בלי שום פרט ותמיד בשחור. [דתיה בן דור כתבה והלחינה, עוזי חיטמן מגיש:  בדיוק אותו דבר - מהסדרה ״פרפר נחמד״](https://youtu.be/X6s4Wv4Smcw)

שיח הצללים הוביל אותנו לכל מקום. בהפסקת המים נזכרנו בניסוי המגנטים שלנו ובדקנו את בקבוקי המים: האם הם אטומים או שקופים? האם האור יכול לעבור דרכם? איך נדע מתי למלא את האטומים? נשתמש בחוש השמיעה שלנו אני שומעת מים מקשקים בפנים? הרם הבקבוק קל או כבד? 

**נייר שובב**

השבוע פגשנו בנייר מיוחד וצבעוני נייר קרפ גילינו שהוא משמיע צליל רשרוש והוא מחוספס.  מה נעשה איתו? טבלנו את הנייר במגש המים הדביקים הקרפ נהייה דק ושקוף. כשטבלנו ידיים במים הדביקים הנייר נדבק גם הוא ומאוד תיסכל ודי עצר את העבודה הנינוחה. החלטנו להתחיל מהתחלה וניסינו את שיטת השניצל יד יבשה יד רטובה. זו הזדמנות נהדרת לתרגל עבודה מאורגנת בשולחן. מה עוד גילינו? שנייר הקרפ צובע הכל! את הדף את הידיים ואפילו את השולחן לבסוף סיימנו עם סביבונים צבעוניים מצבע ומנייר קרפ מודבק. 

**מונדיאל**

התחרות העולמית לא פסחה על הגן שלנו וניצלנו את השיח כהזדמנות לתרגל עבודת כדור ומשחק חברתי. התחלנו בלהבין מה זה המשחק הזה בעצם…

מה זה כדורגל? משחק בכדור בין שתי קבוצות.

מה המטרה? לחמוק משאר השחקנים כדי להבגיע את הכדור לשער ולהבקיע אותו.

מה זה להבקיע? לבעוט בכדור כדי שיכנס לתוך השער. 

כלל חשוב: אסור להשתמש בידיים, רק רגליים! 

התחלנו לתרגל תנועה עם כדור בעזרת הרגליים דבר שמאוד איתגר את הילדימות כשהכדור קצת ברח ישר הושיטו ידיים כדי להרים אותו. למרות שהמשחק הוא קבוצתי נתנו לילדימות לתרגל לבד את תנועת הכדור כדי לאפשר למידה משמעותית ולא לחשוש שיקחו את הכדור שלי כשהוא בורח. 

לאחר אימון רציני הגיע הזמן לשחק!

המשימה היתה להעביר כדור מצד אחד של החצר לצד השני שלה הישר לתוך ארגז *רק עם הרגליים.* היו חברימות ששיחקו וחברימות שעודדו, כך תרגלנו שני צדדים שמאוד חשובים: פירגון ושמחה לחברימות ומשחק חברתי קבוצתי.

**Gaby’s Corner**

This week I wanted to incorporate the idea of LIGHT and DARK into English time. The children

spent the week exploring flashlights, taking turns catching the lights and playing in the shadows.

We decided to take our FlASHLIGHTS out with us on an adventure!

Where did we go?

We went on a bear hunt!

Where does the bear live? In the Dark deep forest!

We went to explore the DARK forest with the help of our FLASHLIGHTS. We turned the

LIGHTS off in the classroom and close the blinds. It was DARK. Our FLASHLIGHT helps us SEE

and not be scared. We pointed our flashlight to check all the places he could be hiding. We

searched through the tall grass, cross the big river, peaked inside the cave.

We shone the light and there he was

Two big EARS

One wet NOSE

Two sharp TEETH

It’s a BEAR!

This week we were so excited that Atar brought us a book ! We read the book ZOG by Julia

Donaldson. We loved learning about all the different dragons.

Always grateful to have stories in English to share. Thank you Atar!

If anyone else would like to bring a story for English time please be in touch with Gaby. Always

appreciate the resources and happy to have the kids share some bits of home at Gan. :)

 בשבוע הבא נמשיך בהכנות שלנו לחנוכה!

בינתיים, שתהיה שבת סתוית של מנוחה - נתראה בראשון עם סדינים נקיים ובקבוקים מלאים!

 **צוות שכבת הבוגרים - אורטל, גבי, רוני, לימור, מייקי ונופר**