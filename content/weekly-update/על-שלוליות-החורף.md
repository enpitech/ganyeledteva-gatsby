---
title: על שלוליות החורף
date: 2022-12-30T13:45:45.684Z
---


**שבת שלום לכל משפחות הגן!**

כמה הודעות קצרות לפני שנעבור לעדכון:

1. **סלט מחנכות**: הגענו לתקופה בשנה בה הילדימות כבר לגמרי מרגישים בטוחים בגן ובסדר היום, מכירים את כל מחנכות השכבה ומתחילים לפעול יותר ויותר עצמאית. כדי להרחיב את הביטחון הזה, אנחנו מדי שנה עושות בתקופה זו קצת "סלט מחנכות". מה זה אומר? אנחנו מחליפות מדי פעם קצת בין הצוות של השכבה הבוגרת לשכבה הצעירה – כך כל הילדימות מכירים את כלל הצוות – והצוות את כלל הילדימות, כך שכשאנחנו נפגשים במסדרון עם מישהו מהשכבה השנייה, אנחנו כבר מכירים. עבור הילדימות, משמעות הדבר היא שכל מבוגר שאני פוגשת במסדרון היא מישהי שאפשר לבקש ממנה עזרה בעת הצורך בביטחון מלא. עבור הצוות – אנחנו תמיד סקרניות להכיר את יתר הילדימות, וזוהי גם הזדמנות להתרענן, לראות את הדרך שעוברים הילדימות בשנתיים-שלוש שהם בגן, ולהכיר גם את יתר הצוות שפחות יוצא לנו לעבוד איתן. בקיצור – אם בבקרים אתם רואים מחנכת שאינכם מכירים בחצר, כנראה שהיא מגיעה מהשכבה השנייה, מוזמנימות לומר שלום ולהכיר :)

2. **ימים פתוחים**: נפתחה ההרשמה לקהל הרחב לגן, ועימה הגיעו גם הימים הפתוחים. אתם ודאי זוכרים את הימים הפתוחים שלכם – אנחנו משתדלים כמה שפחות להפריע לשגרת הגן, אבל כן לאפשר להורימות לראות את הגן בפעולה. בימי שישי תוכלו כנראה בסוף היום לראות הורים חדשים בכניסה לגן – מוזמנים לומר שלום!

3. **פורום הורים**: הפורום שאמור היה להתקיים ביום שני יידחה בשל אילוצים בשבוע ויתקיים ביום שני ה-9 בינואר בשעה 20:00 בזום. יש לנו כמה נושאים שלרוב מעניינים את ההורים בגן, אבל חשבנו לבדוק אתכם על מה אתם הייתם שמחים שנדבר יחדיו, ולכן נשלח בתחילת השבוע הבא סקר קצר. מוזמנים לענות ולעזור לנו לבחור נושא!

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

השבוע חזרנו מחנוכה היישר אל תוך סופת החורף הראשונה שלנו. הילדימות עוד לא לגמרי רצו להיפרד מהחג, ועוד שרים הרבה על סביבונים ורוצים להמשיך להסתובב, ואנחנו כמובן זורמות איתם – סיבובים זה כישור מוטורי חשוב שנמשיך עוד לעבוד עליו בכל מיני צורות במהלך השנה!

השבוע שלנו התחיל חורפי גשום וקר! הילדימות הגיעו עטופים בהרבה שכבות. בחוץ היה קר, בפנים נעים וחמים... יום שני היה כל כך גשום שכמעט ולא יכולנו לצאת לחצר. חיכינו וחיכינו להפוגה בגשם – איך שהגשם נפסק, התחלנו להתעטף בשכבות שלנו – מעל החולצה סוושירט, ומעליו מעיל, שיגן עלינו מפני הרטיבות. ובמקום נעליים - מגפיים. עד שהתלבשנו ויצאנו, נותרו לנו דקות ספורות ממש לשחק בטרם הרגשנו שהגשם שוב מתחזק ונהיה לא נעים. חזרנו פנימה, והתחלנו בתהליך ההפוך: לפשוט את כל השכבות. בדקנו את הבגדים שלנו: האם הם יבשים או רטובים? נעים לי שהמכנסיים שלי רטובים? זה קר ונדבק לגוף! פשטנו את הבגדים הרטובים, נכנסנו לבגדים יבשים ונעימים (:

ואיך עוד אפשר להתחמם? ניסינו לרקוד ולקפוץ, והרגשנו איך במהרה אנחנו מתחממים. תרגלנו את הקפיצות שלנו עם השיר "[הצפרדע](https://www.youtube.com/watch?v=4e75lAIPirg)" מאלבום תנועחיה האהוב.

חשבנו: איך נוכל להתגונן מפני הגשם? כשאנחנו בחצר ומתחיל לרדת גשם, אנחנו ישר ממהרים לרוץ אל מתחת לסככה שלנו בחצר – היא מגנה עלינו מפני הגשם, ומהווה מחסה. וכשאין לנו סככה או גג? אנחנו יכולים לקחת איתנו מטריה! קראנו את "המטריה הגדולה של אבא", וגם שמענו שיר חדש: "[ילדה ומטריה](https://www.youtube.com/watch?v=k6Ob0UqYujE&feature=youtu.be)". הבאנו מטריה גדולה, ובכל פעם הזמנו ילד.ה נוספ.ת לבוא להסתתר מתחתיה מפני הגשם!

ומה עוד יש לנו שמגן עלינו מהגשם? מגפיים! המגפיים עשויות מחומר עמיד שהמים לא חודרים דרכו, ושומרות על הרגליים שלנו יבשות גם אם יצאנו לקפוץ בשלולית הגדולה על הדק! שימו לב שבימים גשומים אנחנו הרבה פעמים יוצאים קצת לחקור ולהתאוורר בחוץ, ולכן כדאי מאוד להגיע עם מגפיים לגן (וגרביים ספייר ובכלל הרבה בגדים למקרה שנירטב). נכון, הן לא הכי נוחות – מוזמנים להכניס לנו לתיק גם נעליים כדי שבפנים נוכל להסתובב בנוחיות מבלי ליפול, אבל בכל זאת נשמור על רגליים יבשות :)

**אצטרובלים ופונפונים**

בפעילות בכיתה פגשנו באיצטרובלים גדולים. התבוננו בקשקשים שלהם השוונו אותם וגילינו שכל אחד מהם קצת אחר. זיהינו בתחתית שלהם ספירלה כמו בצלחת הגדולה שלנו בחצר, ושמנו לב שיש להם הרבה זיזים עם חריצים ביניהם. הוספנו גם קערה עם פונפונים צבעוניים. הילדימות הכניסו את הפונפון בין הקשקשים ויצרו איצטרובלים צבעוניים וחגיגיים במיוחד.

בשבוע הבא נמשיך לחקור וללמוד על החורף.

מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: עדי, יגאל, חוה, שגיא, מיכל, הדר, אליסה, קיילה ונופר**

 

## **שכבת הבוגרים**

אחרי שנרגענו מחגיגות החנוכה  הגיע הזמן להיות רציניות ולהתעסק קצת בשלוליות (: 

השבוע שלנו התחיל חורפי במיוחד, הימים קרים, הבגדים מסורבלים, הכל רטוב ומטפטף. אך יש מטריה, מגפיים ושלולית מלאה במים! הגשם הרטוב מגיע כמעט לכל מקום… לבגדים , לגרביים וגם לחצר הגן. 

בחצר תהינו למה דווקא על היוטה מתאספים המים? למה המים לא מחלחלים דרך הכיסוי ארגז החול? ולאן נעלם כל הגשם שיורד על שטיח הדשא? את כל השאלות האלו פתרנו במהלך השבוע בעזרת חקר וניסוי...

במפגשים העמקנו בבגדים שלנו כמה שכבות אנו לובשים.ות , מה ההבדל בין הבד של המעיל והבד של הפוטר שלנו.

מהו מחסה ולמה צריך אותו? המחסה תפקידו להגן עלינו מרוח וגשם. איפה יש מחסה ברחוב? בתחנה של האוטובוס, מתחת לבניין ואפילו מתחת לעץ סבוך. והכי בטוח לא לשכוח- מטריה! מטריה מגנה מהגשם מי מגן עלינו משלוליות? מגפיים!  וכמובן המחסה הטוב ביותר הוא הבית שלנו- עם המשפחה שלנו שדואגת לחמם אותנו בחיבוק, צחוק ובמרק. 

**פעילות בתנועה**

מה נוכל לעשות כדי לחמם את הגוף שלנו בעצמנו? נזיז אותו כשהגוף בתנויה הוא מתחמם ניבינו את השיטה הזו עם שני שירים מדויקים התחלנו בחימום קל עם עוזי חיטמן [פרפר נחמד - רגע של התעמלות עם עוזי חיטמן](https://youtu.be/zP7jvIezA7c)

לאחר מכן למדנו שיר תנועה חדש, מצחיק, מהיר ומאתגר של דתיה בן דור [דתיה בן דור כתבה והלחינה: שובי דובי דובי דו - DVD "הגוגונים ודתיה גם״](https://youtu.be/L99CasQI5kI). הילדימות נהנו צחקו התחממו וגילו שיש להם.ן את הכוח ליזור לגוף שלנם.ן כשקר.

**חצר בגשם**

כשירד גשם בתחילת השבוע יצאנו יחד לבדוק מה קורה בחצר: לבשנו מעיל, נעלנו מגפיים, לקחנו מטריות ויצאנו החוצה. הכל היה רטוב, הילדימות נהנו מהשלוליות, מהגשם, מהמטריות ובכלל להיות בחוץ. את הפעילות סיימנו בקפיצה בשלוליות עם השיר [יובל המבולבל   שיר השלוליות](https://youtu.be/RbsOfGagv80)

**תה של חורף**

לאחר ההרפתקה בגשם נכנבנו למחסה שלנו לכיתה החמה והנעימה שלנו. התפנקנו בתה של חורף שהכנו בעצמנו. הפרדנו את עלי הנענע העדינים, טעמנו, הרחנו והתמכרנו. את הנענע הכנסנו לקנקן מילינו במים פושרים עירבבנו ומזגנו בזהירות. התה היה נעים טעים ומחמם מבפנים(:

**בריאות וחולי**

בחודש הקרוב נחשוב יחד איך נוכל להגן על עצמנו מהחולי שהחורף מביא איתו, נדבר על הימנעות ממחלות החורף… מה זה אומר להתלבש טוב? ואיך נגן על גופנו מבפנים?

התחלנו מהנושא החם במדינה: נזלת!

למה חשוב להוציא נזלת החוצה? איך מנגבים אותה? למה חשוב לזרוק את הנייר לפח? 

במהלך היום הילדימות ניגשים באופן עצמאי לפינת ההתרעננות שם ממתין להם.ן מגש עם מראה וטישו. כשהצוות פוגש ילד.ה עם נזלת אנו נשאל: מה יש מעל השפה, נשאל אם זה נעים, מה אפשר לעשות כדי שזה לא יציק? לאן נזרוק את הטישו? הישר לפח. הנזלת מלאה בחיידקים ולכל אחד ואחת יש את החיידקים שלו.ה. כדי שלא יתערבבו את הנזלת נזרוק לפח וכשיש אפצ'י או שיעול, נשתדל לכוון אותם ישר למרפק -פעולה שכל הילדימות עושים.ות בביטחון. 

**גינת חורף**

השבוע הגינה נראתה קצת שונה: המון חפצים עפו אליה בימי הגשם, האדמה היתה כהה יותר והמון שבלולים הופיעו ושמחו אותנו. כשנגענו באדמה היא היתה רטובה ונדבקה ודי מהר עטפה את הידיים בבוץ כהה כמה הוא נעים ושונה מבוץ של ארגז חול… הוא רך יותר אמרו הילדימות. את הגינה ניקינו והתרגשנו לקראת קבלת השותפות החדשות בחצר- תולעים אדומות בחביתות שלנו.

כשהן הגיעו נרשמה אכזבה קלה כי ראינו קופסא מלאה בליכלוך בלי שום תולעת. לאחר שגילינו שהן אלופות במחבואים נרשמה התלהבות והחיפוש החל.

מי זו התולעת הזו?

הגוף שלהן אדום ומלא בטבעות, הן חלקלקות ומבריקות והשאלה שעדיין לא מצאנו לה תשובה היא היכן נמצא הראש והיכן הקצה השני..

היכן הן יגורו? בתוך הצינור הגדול בחביתות ניתן להן מזון מהמטבח… מה הן אוכלות? קליפות של כל דבר ישמח אותן… מה תפקידן בחצר שלנו נגלה בשבוע הבא..

**אצטרובלים ופונפונים**

בפעילות בכיתה פגשנו באיצטרובלים גדולים התבוננו בקשקשים שלהם השוונו אותם וכילינו שהם שונים - אין אחד דומה. הוספנו גם קערה עם פונפונים צבעוניים. הילדימות הכניסו את הפונפון בין הקשקשים ויצרו איצטרובלים צבעוניים ויפים במיוחד.

בשבוע הבא נמשיך לחקור את החורף ולפתח את גינת החורף שלנו. מחכות לכם בגן עם סדינים נקיים ובקבוקים מלאים!

**צוות שכבת הבוגרים - אורטל, גבי, רוני, לימור, מייקי ונופר**