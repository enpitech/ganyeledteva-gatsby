---
title: 'זרעי קיץ  נישאים ברוח  מעירים זיכרונות  מעוררים ערגונות '
date: '2018-07-14T14:03:55+03:00'
---
עדכון שבועי- גן ילדי הטבע הדמוקרטי

## שבת שלום ומנוחה,

החל משישי הקרוב מתחילות מסיבות הסיום שלנו! איך הן נראות? מאוד לייט. אנחנו משקיעות באחורי הקלעים, אבל הילדים והילדות אינן נתונים תחת לחץ של קרנבל. אנחנו מאמינות, כמו כל הגישה שלנו, כי המסיבה צריכה להיות סיכום של תקופה ולא הכנה לאירוע. אנחנו לוקחות את הנושאים/ פעילויות שהכי דיברו אל הילדימות ומביאות אותם אליכם יחד איתם.

במסיבה, אתם פעילים! אין הצגה... ישנן תחנות זורמות ואתם חלק מהן... מסתובבים ביניהם במטרה שהילדים והילדות יכניסו אתכם קצת למקום שהוא הבית שלהם בשנה האחרונה. אנחנו מבקשות שתהיו בתשומת לב... שתעברו עם הילדימות בתחנות, תשאלו אותם שאלות, תנו להם להוביל אתכם! 

משך האירוע שעה וחצי- שעתיים.

**מסיבות הסיום שלנו:**

שישי 20.7 מסיבת סיום בוגרים- ציונה! בשעה 15:00

שישי 27.7 מסיבת סיום אפרוחיה- נחמה. בשעה 10:00

שישי 27.7 מסיבת סיום צעירים א- רוחל'ה. בשעה 15:00

שישי 3.8 מסיבת סיום צעירים ב' יעקב. בשעה 15:00



החל מהשבוע תפגשו דמות חדשה- ישנה בגן. צחי, שהוא לא סתם דמות חדשה בגן, הוא במקרה אח שלי  צחי הוא איש חינוך מהשורה הראשונה ועוסק כבר שנים בחינוך מתקדם, שיווק וקריאטיב. אחרי מחשבות מרובות, החלטנו לשלב זרועות ולשתף פעולה בגן. צחי יהיה חלק משדרת הניהול בגן והוא יסייע לי בכל התחומים שידי חולשות בהן. אתם תכירו אותו עם הזמן, הוא איש מיוחד מאוד. 

להזכירכם, שנת הלימודים מסיימת ב8.8., זהו היום האחרון לגן. 



**באהבה**

**אחי וכל צוות ילדי הטבע הדמוקרטי**



## אפרוחיה- נחמה

השבוע החמים זימן לנו זמן חצר, בחנו את הסביבה שלנו וחיפשנו בעלי חיים. בכלוב מצאנו את חיים הארנב, בלול גרה שושנה התרנגולת. ומי עוד חולק איתנו את החצר? בחנו מקרוב את העציצים שהכנו בט"ו בשבט, הפכנו את האדמה ומה מצאנו? חרקים! וזה היה נושא השבוע :)

ביום ראשון עסקנו בחיפושיות, דקלמנו את'חיפושית לי קטנטנה' של פניה ברגשטיין, פרשנו יד לפנים ושתי אצבעות שימשו אותנו להציג חיפושית, הצטערנו איתה כשלא היה לה כח והראנו לה איך אפשר לנוח בכדי לחדש כוחות. קראנו את מושי החיפושית מאת קורה גלעדי וחיפשנו חיפושיות בדשא, בעציצים ובספרים שאנחנו מכירים ואוהבים.

הפרפר הוא חרק אהוב במיוחד! לכן הקדשנו לו יומיים. צבענו פרפרים בצבעים מרהיבים וקישטנו בהם את הכיתה האהובה שלנו. תירגלנו את תנוחת הפרפר ביוגה, ישבנו ברגליים משוכלות וגו זקוף פרשנו ידיים לצדדים והבאנו ידיים לכתפיים. שרנו[ שירים על פרפרים ](https://youtu.be/HA9ISkl9bzA) ושמענו את הסיפור 'ככה גם אני יכולה' מאת יונה טפר. הסתובבנו בחדר תוך קריאת הסיפור וניסינו, כמו נוגה ואבא, לחקות את החיות.



ביום רביעי פגשנו חיה מעניינת, לא בדיוק חרק, אבל קרוב משפחה... העכביש!!! הכרנו את קורי העכביש- השתמשנו ברשת לבנה סבוכה שקיבל כל ילד, השחלנו דרכה בדים וגילינו כמה קל להסתבך ולהתפס ברשת. יצרנו עכבישים יחד- עיטרנו גלילי נייר בעזרת טושטושים וגירים, השחלנו מנקי מקטרות, שמונה בכל גליל, ותלינו בעזרת קור על הרשתות. למדנו לקרב אגודל לאצבע, אצבע לאגודל ולשיר 'על הקיר טיפס לו עכביש קטן'



ביום חמישי הגיע תור הנמלה הקטנטנה!

הלכנו יחד בשורה כמו נמלים חרוצות, חיפשנו ברחבי הכיתה והגינה, אולי נמצא שיירה ממש כמונו? 

אנחנו ממשיכים להכיר את ילדי הגן הגדולים יותר וגם את הכיתה הגדולה, בבקרים וגם לפני ארוחת הצהריים אנחנו משחקים בקבוצות קטנות, מעמיקים היכרות עם החללים החדשים ונחשפים לשפע המשחקים החדשים. השבוע ביקרו אותנו ויקה ושירז, שיובילו את הנחמות בשנה הבאה. אנחנו כבר מכירים ואוהבים אותן מאוד.



**הודעות: **

למחוסנים ולחולים- החלמה מהירה, מקוות לראות את כולכן ביום ראשון.

מוצצים- יש כמות גדולה של מוצצים חדשים בלי שמות, שאנחנו והילדים לא מכירים. השבוע מה שלא מסומן בשם יזרק, סמנו את המוצצים של ילדיכם.

מזכירות שחובה לעדכן אותנו אם מישהו שהוא לא אתם לוקח את הילד/ה מהגן, למעט הימים הקבועים והמטפלות הקבועות שאנחנו כבר מכירות.



**שיהיה שבוע מאושר**

**קרן, אלינור וטלי **





## צעירים א- רוחל'ה

שבוע מלא תנועה ותזוזה לכולם!

בזמן האחרון אנחנו שמות לב שהחברים רוצים לזוז! אז נכון שבזמן המשחק החופשי החברימות זזים במרדפים אחרי כדורים, קופצים בתוך הבתים או הולכים במסלולים, אבל אנחנו משתדלות לספק לחברים הזדמנויות ליותר תנועה גם מעבר למשחק החופשי. בזמן המפגשים והחברותא אנחנו שמות לחברים יותר שירים שמאפשרים תנועה בחלל ומשחקים או שירים שכל החברימות משתתפים בהם יחד. החברימות כבר ממש בוגרים ומאוד חשוב להם להרגיש שהם לקחו חלק בפעילות בין אם זה באמצעות לקיחת חלק בשיחה, עזרה לגננות או הדגמה לחברימות האחרים.



אז מה בעצם עשינו במפגשים השבוע? השבוע עברנו לעסוק בכלי תחבורה שהחברימות אוהבים מאוד, במיוחד בגלל חיבתם הגדולה לכיבוי שריפות דמיוניות - כבאית! סיפרנו לחברימות שטיילנו להנאתנו ביום שבת. פתאום הריחנו ריח מוזר. כהמשכנו ללכת ראינו עשן שחור עולה לשמיים. ככל שהמשכנו ללכת נהיה חם יותר ויותר עד שפתאום ראינו אש גדולה. זאת הייתה שריפה! מה לעשות? -לקרוא לכבאים! אמרו החברימות. מהר התקשרנו ללוחמי האש שיבואו לכבות את השריפה. איך לוחמי האש מגיעים? בכבאית! דיברנו על איך נראית הכבאית ומה יש בה. החברים ידעו המון על הכבאית, הם ידעו שיש לה צבע אדום גלגלים והגה. אז ציירנו לנו את הכבאית. מה עוד יש לכבאית? איך יגיעו הכבאים לשריפה בבניין גבוה? עם סולם! ואיך יעבירו מים מהכבאית עד לשריפה? בעזרת צינור! אין ספק שהחברימות כבר שוחים בכל מה שקשור בשריפות וכיבויים.

ביום למחרת על המדפים ישבה בובת חתול שנלכדה בתוך שריפה! (שירפה מצוירת על לוח מחיק כמובן). אוי ואבוי צריך לקרוא לכבאים! ווי אווו ווי אוווו! הכבאית נסעה במהירות בין הראשים של כל החברימות עד שהגיעה למוקד השריפה. מה צריך להוציא מהכבאית כדי להגיע לבובה? במה הכבאים משתמשים כדי להגיע למקומות גבוהים? -בסולם! מהר קראנו לשני כבאים שיבואו ויעזרו לנו להוציא את הסולם ולהניח אותו במקום הנכון. אז יש לנו סולם להגיע לשריפה, איך נכבה אותה? במה משתמשים בכבאית כדי לכבות שריפה? בצינור! הפכנו את קופסת המפגש למיכל מים והזמנו חבר שיעזור לנו לחבר צעיף ארוך למיכל שיהיה לנו צינור מים. הכל מוכן ואפשר להתחיל לכבות את השריפה! הזמנו כל פעם חבר או חברה שיחזיקו בצינור ויטפסו בזהירות על הסולם לכבות את השריפה. צריך להחליף את הכבאים במהירות כדי לא לשאוף יותר מידי עשן ולשמור על הבריאות של הכבאים. אחרי שכמה חברים שפכו מים על השריפה, פתאום נעלמה להבה והאש קטנה. צריך להמשיך לכבות את האש עד שתעלם לחלוטין! החברימות המשיכו לכבות את השיפה עד שכל האש נעלמה והצלחנו להוריד את הבובה. הבובה אמרה תודה לכל הכבאים האלופים והאלופות שכיבו את השריפה והכבאים קיפלו את הציוד והמשיכו בדרכם.

ביום אחר הוצג בפני הכבאים אתגר חדש. הבאנו שני מיכלים כשעל אחד מהם הדבקנו להבות ובמיכל השני מילאנו מים. הזמנו את הכבאים להעביר מים ממיכל המים של הכבאית למוקד השריפה בעזרת כוס ולהיזהר שהמים לא ישפכו בדרך. כל ילד שפך מים לתוך מיכל האש, הוציא להבה וכך לאט לאט האש נכבתה. מחיאות כפיים סוערות לכבאים האלופים של קבוצת רוחל'ה!

הזמנו את הכבאים שלנו לחגוג לצלילי השיר ["אלף כבאים"](https://www.youtube.com/watch?v=2dgOhxgFios) של להקת דודה ונהנו להעמיד פנים שאנחנו מנגנים בגיטרות, עולים בסולם ומשפריצים מים על החברים שלנו.



בחברותא השבוע שיחקנו במשחק התנועות! המשחק מאוד פשוט - כל פעם ילד או ילדה הופכים למלכי התנועות. אנחנו שמים להם גלימה מפוארת ואז מחכים. איזו תנועה יעשה מלך התנועות? הנה המלך מוחא כפיים! כולם מוחאים כפאיים אחריו! ומה יעשה מלך התנועות עכשיו? רוקע ברגליים! כולם רוקעים ברגליים אחריו! כך אנחנו ממשיכים לחקות מספר תנועות שעושה המלך ואז אנחנו מחליפים מלכים. תנועות שהחברימות המציאו היו לגעת בקצות האצבעות ברגליים, לפסק ולסגור את הרגליים, לשפשף את הרגליים ולעשות נשיקות עם השפתיים.



לפני ארוחת הבוקר נוסף לנו דקלום חדש:

> "דן וקיש
>
> החליקו על הכביש
>
> תפסו עכביש 
>
> וזרקו אותו חיש
>
> על איש שדפק בפטיש ואמר:
>
> זה עסק ביש
>
> לתפוס עכביש 
>
> לזרוק אותו חיש
>
> להחליק על הכביש
>
> כמו דן וקיש"

גם לדקלום הזה יש כמובן תנועות והחברימות נהנים ממנו מאוד.



וודאי שמתם לב שיכולת הדיבור של החברימות השתפרה מאוד והם מסוגלים להגיד הרבה יותר מילים וגם להרכיב משפטים. עכשיו אנחנו מתחילות לאתגר את היכולות השפתיות של החברימות בדרך אחרת. אם למשל אנחנו מחשפים מים למזוג לתוך מיכל אנחנו נתחיל לחפש את המים בכיתה. נשאל את החברימות איפה המים והחברים מיד יצביעו ויגידו "הנה!". אז אנחנו  מוצאות להם במקום מים ספר או בובה או פעמון... החברים כל הזמן מתקנים אותנו ואומרים לנו לא זה לא מים! ואז אנחנו נתחיל לשאול את החברימות שאלות שיעזרו לגננות המבולבלות למצוא את המים: המים נמצאים על הרצפה או המדפים? -מדפים! המים נמצאים בתוך איזה כלי? -קנקן! איזה צבע יש לקנקן? -לבן! הקנקן גדול או קטן יותר מהספר וכן הלאה והלאה... לאט לאט אנחנו מבקשים מהחברים שיתארו לנו יותר ויותר בעצמם ויכירו דרכים שונות לתאר ולהסביר דברים במילים. 



**הודעות ותזכורות:**

מצעים חדשים

גבונים חודשיים

בקבוקים מלאים

הכינה נחמה חזרה לביקור. כדי למנוע הידבקות כדאי לאסוף שיער ארוך. וכמובן סירוק עם מסרק צפוף לאחר כל מקלחת. אנחנו מיידעות את ההורים הרלוונטיים.



**נשיקות וחיבוקים**

**הדר וענת**



## צעירים ב- יעקב

שבוע שבו למדתי שתיכנונים לבד ומציאות לבד, לצערי משך כל השבוע האחרון בתי היתה חולה ונשארתי איתה בבית. התגעגעתי מאוד! ובכל זאת שבוע של הלו יעקב תמיד מעניין.

את השבוע פתחנו במפגש בוקר של תמונות וסיפורים מהסופ״ש 

ראינו שאירי צפתה במונדיאל עם הכלבה שלה נשאלה השאלה למה אין בנות בקבוצות … נחת של קבוצה.



את גלעד ראינו בסרטון קצר שבו סופר עד 3 וקופץ לבריכה החברים מאוד התלהבו והחליטו לנסות בעצמם גלעד הראה לנו בדיוק מה הוא עשה שם ספרנו יחד עד 3 ו…. הופ לבריכה …



אביתר הסביר במדויק מה הוא עושה שם בתמונה …. הוא באותו הרגע היה אביתר פינגווין ששומר על הביצה שלו 

הוא סיפר לנו שהאבות שומרים על הביצה הדגים לנו איך הם הולכים ואיזה קול הם משמיעים … וכולנו יחד התהלכנו כלהקת פינגווינים מבולבלת ומצחיקה .



את אורי ראינו ברגע משפחתי בארוחת ערב עם סבתא,דודה אמא ואבא הוא סיפר שהיה מאוד טעים וכולנו קיבלנו טעימה בכאילו מהאוכל שאורי כל כך אהב.



התמונה שצריכה להכנס לסיפרי גינס של גן ילדי הטבע היא התמונה של אנה נושי קטנה כזו עם שלושה מוצצים בפה, פרסומת למוצץ טעם החיים.



לביא שחזר שבוע שעבר מלונדון סיפר לנו על התמונות ומאוד התרגש כשהגענו לתמונה שלו עם תומס הקטר,התמונה שתפסה את כל הילדים(:



ונינה שמבלה לה אי שם עם המשפחה ראינו שהיתה בבריכה, על אונייה ועם המשפחה נראה שממש כייף לה .

ביום כשנינה חזרה לגן בהמשל השבוע ההלואים קיבלו אותה בחיבוקי געגוע וישר נכנסה למשחק.. מדהימים! 

כייף שחברים חוזרים וכולנו שוב יחד. 



מפגש של חוויות שירים ומשימה אחת קטנה/גדולה 

מה קורה ביום ראשון מי יודע רמז…לכולם בתיקים יש סדינים רעננים.

מסדרים מזרנים !

אז מה אנחנו צריכים בעצם ערימת מזרנים וארגז עם סדינים …. 

לאט לאט נכנסת לה ערמת מזרנים גדולה לכיתה והופ הנה גם ארגז עם סדינים מוכנים לשחק כן !

איך זה עובד-

כל החברים יושבים בצד אחד של הכיתה דור ואני מולם עם ארגז ובתוכו סדינים רעננים וערמת מזרנים .

תופים בבקשה, תיפוף מהיר על הירכיים והנה אנו מגרילים את הסדין הראשון … שולפים סדין … של מי?… דניאלה! מגיעה אלינו מסדרת את הסדין יחד איתנו ובוחרת היכן להניח.. לא שוכחת להוציא סדין נוסף מהארגז ואז מתיישבת בכבוד על המזרן שלה וכך כד שהכיתה מלאה במזרנים רכים וריחניים.



 ועכשיו השיא של פעילות יום ראשון חלוקת השמיכות .

אנו משחקים תפוס את הכדור רק במקום כדור, שמיכה .

החברים יושבים על המזרנים דור ואני מחזיקים בשמיכות והגיע הזמן להתאמן בלתפוס(:

הם כל כך נהנים צוחקים מקפצים לבסוף את השמיכות החברים פורשים על המזרנים ויוצאים ברכבת מהודרת היישר מהתריס הגדול לחצר.



פעילות בחצר -

מה הדבר שאותי קצת מבאס בים? שהחול ישר נדבק ומגיע לכל מקום אפילו אם ממש נשתדל שלא .

גם בגן זה ככה אין לנו אומנם ים אבל יש חול, בארגז החול .

הלו יעקב קבוצה שמאוד פעילה בארגז הם אופים מבשלים וחופרים יחד חולקים במים מכינים עוגות בוץ ונהנים …

והבגדים מתנערים היטב בדיקלום השיר חול תיפול תיפול …

אך מה גילינו השבוע כשהתיישבנו בחברותא וחלצנו סנדלים ..חול נשפך לו החוצה כל הכיתה מלאה בגרגירי חול זהובים ,זה לא נעים.

מאיין הגיע כל החול … מהסנדלים שלנו .

הקפדנו לנער היטב את הבגדים אך מה שכחנו לנער את הסנדלים .

איפה הכי כדאי לנער אותם ? ליד ארגז החול או בקופסא ובסוף את החול נחזיר לארגז החול.

מדהים שתזכורת אחת הספיקה כדי שהטקס הזה יהיה חלק מהתארגנות הבוקר שלנו . 

 

השבוע החברים חגגו למאיה יום הולדת 3 … והלו יעקב שלא צריכים סיבה למסיבה התרגשו במיוחד כי הרבה זמן לא חגגנו יום הולדת .

מאיה מאוד אהבה ללטף ולדגדג את החברים עם השרביט … תודה על המתנה הקייצית המושלמת והפינוקים מזל טוב.



**עידכונים והודעות **

יום ראשון בנוהל סדינים רעננים ובקבוקי מים מלאים בבקשה אל תשכחו בקבוקי מים לא תמיד יש מספיק בגן או שלא תמיד החברים מעוניינים במה שיש… תקפצו ותביאו וגם בקבוק ספורט מהקיוסק יעשה את העבודה .



מנהג נישנושי הבוקר הופך להיות מנהג ארוחות מלאות .. שקיות גדושות.. בבקשה המנעו מלהכנס עם מזון לגן ואם כבר כן נכנסים אז כשהילד כבר בסוף.

מגבוני חודש יולי 



**שבוע קסום לכוווולם .**

**אורטל ודור **





## בוגרים- ציונה

ריח של סוף שנה באוויר.... ציונות מתרוצצים להם בגן, (שלא נאמר מנהלים להם את הגן) בהנאה ובשלווה ולנו לא נותר אלא להתמלא בתחושות של נחת ואושר. לכל חלק ופרט ביום יש הגדרה ומקום, לציונות כבר ברור יותר מאיתנו מה צריך לקרות ומתי...האם זה אומר שאין לנו כבר על מה ללמוד ובמה להעמיק? ממש לא....כל יום בשבילנו הוא הזדמנות ללמידה, להתבגרות ולשימור האמפתיה שלנו אחד כלפי השני. השבוע למשל, הרגשנו בחסרונה של אורטל, גם ציונות שרגילים לבלות עם אורטל כל יום בחצר ובארוחת הצהריים שמו לב שהיא איננה. סיפרנו לציונות שמנוריתה חומוס פיתה, חברה שלנו מנחמות, (הבת של אורטל) לא מרגישה טוב והיא צריכה להישאר איתה בבית.....אז אמנם למנור לא יכולנו לעזור אבל לדור ולקבוצת הלו יעקב חברינו הטובים אנחנו בהחלט יכולים...בטקס סידור המזרונים שלנו (הידוע גם כמשחק התנינים), החלטנו לעשות להלו יעקב הפתעה (כמו מסיבת ההפתעה שעשינו לאחי....) ולסדר להם את כל המזרונים בכיתה... 

גם השחרול שלנו כבר יומיים לא הגיע לגן...סיפרנו על דלקת הגרון שיש לשחר...החברים מאוד התעניינו לשלומו ושאלו מה זו הדלקת הזו בכלל...סיפרנו על החיידקים הרעים שמגיעים לבקר לפעמים וגורמים לדלקות מכל מיני סוגים... מקווים שהשחרול כבר מרגיש יותר טוב!

> זרעי קיץ 
>
> נישאים ברוח 
>
> מעירים זיכרונות 
>
> מעוררים ערגונות 
>
> זרעי קיץ באים בנחיריים 
>
> ורומזים איזה קיץ 
>
> הולך להיות...

באווירת הקיץ ופירות הקיץ כל בוקר בחברותה עשינו משחקי רמזים של פירות קיץ...החבר שמצליח לנחש באיזה פרי מדובר נותן לנו בעצמו את הרמז לפרי הבא... 

השבוע גם זכינו לטעום מליצ'י טעים ומתוק במיוחד שהביאה לנו יובלית מטיוליצ'י שעשתה עם סבא שאולי בריינג'ר..תודה רבה ליובלית!



השבוע כשהחברים התעוררו משנת הצהריים הם ביקשו לעיין בספרים, אז אחרי שהחברים מסיימים להתארגן, לעשות פיפי, לקפל את השמיכה ולסדר את המזרון, כל חבר יכול לבחור לו ספר ולשבת לעיין בו. החברים באופן עצמאי מחליפים אחד בין השני את הספרים, קוראים יחד וממציאים סיפורים משל עצמם.. אחרי שכל החברים מסיימים להתארגן, אנחנו מזמינים את קבוצת רוח'לה להצטרף אלינו לכיתה. שני חברים מוזמנים לחלק לנו בקבוקי מים, כי כשקמים מהשינה חשוב מאוד לשתות הרבה מים...יחד עם רוחל'ה אנחנו משחקים משחק או שניים, משחק הטלפון, חם/קר, משחק הקופים ועוד ועוד. לאחרונה אנחנו גם צופים בהופעה של להקת ציונה. ציונות משתפים את רוח'לה בשירים שהם אוהבים ומסבירים להם שבפזמון הם יוכלו להצטרף...כך לדוגמה השבוע, עשינו כמעט כל יום הופעה עם השיר של ריקי גל שאנחנו אוהבים לשמוע במפגש, יש לי [חולשה לרקדנים. ](https://www.youtube.com/watch?v=6xdQ-zg12Tw)

למי אצעק הצילו???

יש לי חולשה לרקדנים,

גם אני רוקדת את הריקוד שלי

יש לי חולשה לרקדנים

האדמה תחתיי רועדת (כולם קופצים)

רוצה אותו רק בשבילי

אחרי ההופעה אנחנו מקנחים בפרי קיץ מתוק ומרענן....אבטיח, מלון, אפרסק...וכל קבוצה ניגשת לחלל אחר בגן לפעילות סוף יום. השבוע החלטנו לבקר בסוף היום בתינוקייה ולפתוח שם שולחנות משחק. מהר מאוד החברים נטשו את שולחנות המשחק ועברו לשחק עם הנחמות הקטנים, קראו להם סיפור, שיחקו משחקי בובות...וכמובן מאוד נזהרו והיו רגישים אליהם במיוחד..

השבוע פתחנו שוב את קפה ציונה....אמנם עוד בהרצה אבל בית הקפה שלנו כבר מתחיל לקבל צורה...התחלנו ממשחק פנטומימה שעזר לנו להיזכר בכל התפקידים השונים בבית הקפה... המלצרים שמגישים את האוכל, הטבחים שעובדים במטבח, מערבבים, מחממים, מסדרים את כל המנות...הלקוחות (לקוחים) שמגיעים לאכול ולשתות...ואפילו ה"מארחה" שעומד/ת בכניסה ומקבלת את פני האורחים...ומה עושים עם יש תור ארוך? צריך לשמור על הסדר בבית הקפה שלנו...יהיה מספיק מקום לכולם לא צריך להידחף...

החלטנו להכין שלט ענק לבית הקפה שלנו כדי שכל ההולכים והשבים יוכלו לדעת שיש כאן בית קפה שכדאי להיכנס אליו...

באחד המפגשים סיפרנו על בתי קפה שלפעמים מגיעים אליהם זמרים או להקות אורחות לעשות הופעות! סיפרנו גם על בתי קפה שבהם אנשים בבית הקפה עצמו עולים לשיר באופן עצמאי בלי תכנון מוקדם....החברים התחברו בעיקר לרעיון השני והחלטנו לפתוח בקפה ציונה במה פתוחה! כל מי שירצה יוכל לעלות לנגן או לשיר... בול בשבילנו...

תרגלנו קצת את הבמה הפתוחה, כל חבר קיבל שם של כלי נגינה: גיטרה, פסנתר, תופים, גיטרה, פסנתר, תופים....עד שלכולם היה כלי נגינה. כשאומרים: גיטרה! כל הגיטרות מגיעים לבמה ומנגנים. כשאומרים תופים, כל חברי התופים מגיעים לתופף וכך הלאה...כשאומרים במה פתוחה! כולם עולים לבמה שרים, רוקדים ומנגנים איך שהם רוצים וחוזרים למקום..אחרי הרבה דיונים והצבעות, השיר שליווה אותנו בבמה פתוחה היה.... [אלף כבאים לא יצליחו לכבות אותי! ](https://www.youtube.com/watch?v=2dgOhxgFios)

במפגש אחר השבוע הבאנו את תיק הקסמים....החברים מיד נזכרו בכובע הקסמים מפרויקט המונדיאל בו היו כל תפקידי הכדורגל שלנו...ניצלנו את ההזדמנות להיזכר במאורעות המונדיאל, במסי ורונאלדו שלא כל כך הצליחו, אולי בפעם הבאה אמרו החברים...דיברנו על צרפת וקרואטיה שעלו לגמר הגדול..מעניין מי תנצח!

ובחזרה לתפקידים שלנו, כל חבר קיבל תפקיד, מלצר/טבח/מארח/לקוח...רותם המארח עמד בכניסה והזמין את יובל ששון הלקוח הראשון להיכנס. הוא הראה לו איפה הוא יוכל לשבת בבית הקפה והציע לו לעיין בתפריט שהכנו מבעוד מועד....התפריט של ציונה מגוון ביותר:

קפה ב5 ₪ 

ליצ'י ב3 ₪ 

שוקו ב2 ₪ 

בננה  ב3 ₪ 

ולקינוח- שוקולד ב3589 ₪ 

יובל הזמין מרומיצ המלצרית ליצ'י...אך אוי לא, עמית הטבח הראשי הודיע שהליצ'י נגמר....רומיצ חזרה ליובל ששון הישר מהמטבח והודיעה לו בצער רב על הבשורה, אך המליצה לו לקחת משהו אחר במקום. יובל הזמין קפה במקום...כשסיימנו לא שכחנו לבקש את החשבון, לשלם במזומן או באשראי ולהשאיר למלצרית טיפ על השירות....סיפרנו לחברים שיש בתי קפה שלא כוללים שירות...שלנו כן לסיום שמענו את השיר של צעירי תל אביב[ לא כולל שירות... ](https://www.youtube.com/watch?v=NYQuNBLgYX0)

> ניתן לך תפריט,
>
> נפתח לנו שולחן,
>
> סכו"ם ומפיות האוכל כבר מוכן,
>
> זה כולל  חיוך, זה כולל מזגן
>
> אבל זה לא לא לא, לא כולל שירות! מובן?

**הודעות ותזכורות:**

•	נוהל יום א'- סדינים, בקבוקים, תיקי ספר, תמונה....

•	בגדים להחלפה ושקית לבגדים מלוכלכים! אנחנו מרבים לעשות פעילויות מים בחצר ולא תמיד יש בגדים להחלפה....שימו לב לעניין, 2 סטים של בגדים להחלפה. 

•	**מסיבת סיום!!!** יום שישי בשעה 15:00, אחים גדולים יכולים להגיע, כמו שביקשנו עם השגחה ותשומת לב לעניין.

 **מה בתכנית?** כמו שבטח ניחשתם...לארח אתכם בבית הקפה שלנו! יהיו עמדות בהם הילדים יכינו מטעמים ומשקאות שהם יבחרו... בכל עמדה יהיה הורה אחראי (עדיין חסר לנו אחד, נשמח למתנדבים בקהל) שיחד עם הילדים יתפעל את העמדה. מה אנחנו צריכים מכם?

א.	שתתנו להורים שהתנדבו לתפעל את העמדה עם הילדים, הם ידעו מבעוד מועד מה הם צריכים לעשות ואיך אז אנא תנו להם לעשות את זה בכיף ובנחת 

ב.	שתזרמו עם הילדים. ייתכן ובנוכחותכם יהיה להם יותר קשה להיות עצמאיים ולזרום, נסו אתם לזרום עם הסיטואציה ולא להיות פאסיביים ולשבת בצד כי אז גם לילדים לא תהיה מוטיבציה.. המסיבה הזאת היא בשבילם.. אם הם לא רוצים, לא צריך ללחוץ, ניתן להם את הזמן שלהם להשתלב, תסמכו עליהם. 

ג.	במה פתוחה- כיאה לקבוצת רוק סטארים שלנו, אנחנו נפתח במת ג'אם לילדים והילדות, גם אתם מוזמנים! גם כאן, תזרמו, תנו לילדים לשיר, לרקוד ולעשות את מה שהם אוהבים, יהיה מאוד נחמד אם יהיו הורים שיעשו זאת גם, זה ייתן לילדים עוד יותר ביטחון. ושוב, אם יש הורים שיש להם בבית איזה כלי נגינה שהם יכולים להביא, זה יהיה מקסים. 

בגדול אנחנו מאוד סומכות עליכם, זה ידוע שאין על הורי ציונה...

אנחנו מחכות ומתרגשות מאוד! 

שבוע מקסים לציונות,

שירז וליטל
