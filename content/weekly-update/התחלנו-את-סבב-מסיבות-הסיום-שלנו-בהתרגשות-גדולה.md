---
title: 'התחלנו את סבב מסיבות הסיום שלנו בהתרגשות גדולה! '
date: '2018-07-21T20:21:35+03:00'
---
**עדכון שבועי- ילדי הטבע הדמוקרטי
**

## שבוע נפלא

התחלנו את סבב מסיבות הסיום שלנו בהתרגשות גדולה! 

אנחנו אחרי מסיבת הסיום המרגשת של הבוגרים,

השבוע מסיבות סיום ביום שיש לאפרוחיה בשעה 10:00

לצעירים א (רוחל'ה) בשעה 15:00 

המסיבות ללא אחים כדי שלא ליצור עומס וכדי שתשומת הלב שלכם תהיה 100 אחוז בילד/ה שלכם.

המסיבות בקונספט סדנאי... ישנן עמדות ואתם מטיילים עם הילדימות ביניהם וזורמים איתם. לסיום יש הקרנת סרטון קצר וחלוקת הפתעות. משך במסיבה כשעה וחצי 

**סוף היום**- אנחנו ממש מבקשות שלא להשאר בחצר אחרי האיסוף. זו  לא פעם ראשונה שאנחנו מבקשות ובכל זאת אני מוצאת לפעמים הורים בחצר אחרי 40 דקות (!!) . זה מחמיא לנו מאוד שאתם והילדימות אוהבים להשאר בגן  בסוף היום החצר כבר מאורגנת, הצוות מתחיל לקפל את הגן ואנחנו באמת רוצים לסיים. אני מזכירה כי הצוות מגיע לגן בשעה 7:00! מגיע להם לצאת בשעה נורמלית... לא היה לנו נעים השבוע למצוא את החצר הפוכה כמעט כל יום, עטיפות של ארטיקים וממתקים זרוקים. באמת לא נעים. 

בעניין דומה, ברור שהילדימות לא רוצים להפרד משולחנות המשחק בסוף היום. אפשר להציע להם עסקה של- עוד דקת משחק ואנחנו הולכים אבל** בשום אופן אין לצאת החוצה ולהשאיר את הילדימות!** הילדים מתבלבלים מזה ועלולים לצאת... מרגע שהגעתם והילדימות פגשו בכם- האחריות עליכם.

לא מאמינות שהשנה תכף מסתיימת...

שבוע מתוק

**אחי וצוות ילדי הטבע הדמוקרטי
**

## אפרוחיה- נחמה

השבוע המשכנו להנות מהפרוייקט המתוק שלנו: חיות! למדנו על חיות החווה, התרנגולת ואפרוחיה שמקרקרים וקוראים קוקוריקו! הפרה, השור והעגלה שגועים מוווו ובוטשים ברגליהם. הסוס, הסוסה והסייח צוהלים ודוהרים. החמור נוער (ומתעקש, כי הוא עקשן כזה) הכבשה פועה והברווז מגעגע, שוחה ועף.

הכרנו כל חיה בנפרד, שאלנו את הילדים מי מכיר שיר על החיה? אם הכרנו, שרנו את השיר! ניסינו לחקות את קולות החיה ואת תנועותיה (יוגה משחק!!) ולמדנו שיר חדש- לדוד משה הייתה חווה!!! גילינו בשמחה שכל החיות שלנו יכולות להופיע בשיר. השיר אצא לי השוקה בביצוע של שפיטה ליווה אותנו גם הוא והזמין אותנו לרקוד כמו החיות.

הכרנו מקרוב את הסוס- יש לו ארבע רגליים, אף, שתי עיניים, אזניים זקופות, רעמה ו.....? חסר לסוס שלנו זנב! מיד גייסנו את הנחמות לעזרת חבר- השחלנו חוט דרך קשית (בזה הגננות עזרו) ורקמנו לסוס זנב מפואר על ידי השחלת הקשית והחוט דרך חורים קטנים בפלקט.

הבאה בתור הייתה הכבשה נחמה (שושנה כבר תפוס...) גם לכבשה עיניים, פה ורגליים- אבל הצמר המפואר שלה נעלם!!! איך יוכלו הנחמות לסייע? מצאנו מדבקות צבעוניות ויצרנו צמר מפואר לכבשה שלנו.

הלכה הכבשה, באה- פרה!!! גועה, מתהלכת, מנענעת בראשה, שרה, רקדה ולפתע- נפלו ממנה כל הכתמים השחורים. החברים מיהרו להחזיר לפרה את כתמיה, שהתחברו בעזרת סקוטצ'.

פיזרנו בכיתה כרטיסיות עם תמונות של חיות שהכרנו בשבועות האחרונים: דג, צפרדע, פרפר, חמור, סוס.... שאלתי מי יכולה למצוא חיה מסויימת והחברים התרוצצו בחדר וחיפשו את התמונה המתאימה, כשמצאנו אותה, השמענו את קול החיה וניסינו להגיד את שמה.

בחצר חזרנו לנושא הים וגם קצת לצבעי היסוד. לקחנע קופסא ענקית ושקופה, מילאנו אותה במים ושרנו: באמצע היום, הצבע האדום, פגש ברחוב בצבע הכחול!! שפכנו מים צבועים בצעי מאכל (אדם וכחול) וראינו איך נצבעים המים השקופים. הזמנתי את החברים לערבב את המים ולראות את הצבע שנוצר! לאחר מכן פיזרנו צדפות בקרקעית ונחמה ורוחל'ה הוזמנו לשלות את צדפה צדפה ולאסוף בקערה משותפת. 

בחצר אנחנו כבר משחקים במרץ ועניין והגננות יוצרות משחקי מים מעניינים ושונים (לצייר על הקיר, המשחקים והדק בעזרת מכחולים ומים למשל)  כמו גם פינות המעודדות משחק סוציו דרמטי מפותח יותר (מטבח, בובות, תחפושות)

אנחנו מכירים כבר את המובילות שלנו לשנה הבאה: ויקה מבקרת מידי פעם עם עמית המתוקה ואנחנו מקבלים אותן בשמחה ועדינות. את שירזי אנחנו פוגשים כמעט כל יום ולאחרונה מצטרפים מידי פעם חבר או שניים לחברותא או מפגש עם שירז וקבוצת הבוגרים.

**הודעות:
**

מזכירות שבין השעות 8:45 ל9:15 אנחנו לא מקבלות ילדים, אנחנו מקדישות בזמן האוכל את מלוא תשומת הלב לילדים. ממליצות להגיע עד 8:30 בכדי שהילדים יוכלו להתאקלם ולשחק מעט לפני האוכל. 

שימו לב ללוח, אנחנו כותבות עליו חוסרים.

השבוע ביום שישי בשעה 10:00 נפגש למסיבת סיום! אנחנו כבר מתרגשות וקשה לנו להאמין שכבר נגמרת השנה! 

**שבוע נפלא 
**

**קרן, אלינור וטלי 
**

\*\*
\*\*

## צעירים א- רוחל'ה

שבוע נפלא לכולם! 

הייתם מאמינים שהשנה עומדת להיגמר?!?! זה בלתי נתפס! אבל כשמסתכלים על הילדימות בחצר זה נהיה הרבה יותר ברור. הם כבר פשוט קבוצת בוגרים! הדרך בה הם מדברים אחד עם השני, חושבים על פתרונות לקונפליקטים, מזכירים לחברימות לשתות מים או ממציאים משחקים חדשים מראה על בגרות ובשלות. יש על מה להתגאות בילדודס האלה. הם גדלים לאנשים מדהימים עם אהבה להתנסות, סקרנות גדולה, לב רחב ואמפתיה לסובבים. 

קצת עצוב לנו שיערה ורועי טסו לחופשה בחו"ל ולא נמצאים איתנו אבל אנחנו מקפידים לשלוח להם נשיקות כל יום במפגש. 

כלי התחבורה בו עסקנו השבוע הוא הרכבת. איך ניראת רכבת? ממה היא מורכבת? בראש הרכבת יש את הקטר. לקטר יש מנוע והוא זה שמושך את כל הרכבת, באמצעות נהג הרכבת כמובן! אל הקטר מחוברים קרונות. לפעמים יש לרכבת מעט קרונות,  ולפעמים יש הרבה. ואי אפשר לשכוח את הצפירה המיוחדת של הרכבת! טווו טווווו! 

ממה אפשר לבנות רכבת? מהמון דברים! שנבנה רכבת מקומיות? הנחנו לנו קוביות בשורה. הקוביה הגדולה תהיה הקטר ואחריה יהיו הקרונות. קרון אחד, שניים,  שלושה, ארבעה וחמישה! בואו נבנה עוד רכבת על ידה? קטר ואחריו אחד, שניים, שלושה, ארבעה, חמישה, שישה, שבעה, שמונה קרונות! לרכבת הראשונה יש מעט קרונות והיא די קצרה. אבל לרכבת השניה יש הרבה קרונות והיא הרבה יותר ארוכה! 

אולי נבנה רכבת ממשהו אחר? אולי מסנדלים? הזמנו את החברימות להוריד סנדלים ונעליים וכל פעם חבר הוסיף את נעליו לרכבת. בסוף היתה לנו רכבת ארוכה כל כך שהיינו צריכים לבנות את הרכבת בסיבוב שלא תתנגש בקיר. 

ביום אחר שחר קדרון מקבוצת ציונה הביא לגן סל מלא משחקים חדשים - קופסאות של תה, קפסולות קפה, משחת שיניים ומשחות החתלה, כלי לטישו ועוד ועוד. אחרי שהתרשמנו מכל המשחקים החדשים בנינו מהם רכבת. כל חבר בחר משחק והניח אותו במקום שרצה ברכבת. אולי נוסיף חלק שיהיה הקטר? אולי נוסיף קרון מאחור? אולי בכלל נשים את המשחק על קרון קיים כמו מטען כבד? המון אפשרויות נהדרות! 

כמובן שאי אפשר לשכוח מהאפשרות הטובה ביותר ליצירת רכבת! רכבת ילדים! רכבת ילדים נא לשתות דלק, להניע גלגלים, ולצפור טווו טוווו! והנה הרכבת מוכנה לצאת! לצלילי שירי רכבת אהובים נסענו בכיתה ויצאנו לחצר. 

[ שירכבת
](https://youtu.be/ns7GcWvH-7k)

[ כבר סידרנו הרכבת 
](https://youtu.be/tCuppoTSNOY)

[ בין הרים ובין סלעים טסה הרכבת 
](https://youtu.be/yXK2HFO2flE)

הרכבת אפשרה לנו לחזור לסיפור שהילדימות אוהבים מאוד - ברכבת יושבת ארנבת מאת טובה שינברג. הכנסנו לכיתה כיסאות מהמבואה, וכמו בסיפור סידרנו לנו רכבת עם בובות. בכסא הראשון צב (תחליף ארנבת), אחריו דובון, אחריו בובה נחמדה בשמלה ורודה, ואחריה ילדה (או ילד, תלוי את מי הזמנו). הרכבת נוסעת מהר מאוד והגלגלים עושים עושים קול מיוחד - "צ'יקי צ'יקי צ'ק".  בדרך, הנוסעים ברכבת עוברים ליד ים שנעלם, הר שכבר עבר, עץ ופרפר ואפילו תחנה בא עולים נוסעים חדשים חתוליים. לבסוף הרכבת נוסעת ליד שקיעת השמש והרכבת וכל נוסעיה הולכים לישון. החברימות עזרו לנו בכל שלב של הסיפור: הם עזרו לנו בסידור הרכבת, הושבת הנוסעים, לפרוס ים ליד הרכבת ולעשות בו גלים, לזהות את הנופים שעוברת הרכבת וגם הורדת הנוסעים והחזרתם הביתה. החברימות אפילו התחפשו לעץ ופרפר מהסיפור שרואים מחלון הרכבת. לביא עמד עם הידיים לשמיים כמו ענפי עץ, ואלונה הייתה פרפר שעף אל העץ, ליטפה אותו וחזרה לעוף. כיף לחזור לסיפורים הישנים הללו ולראות כמה הילדימות הרבה יותר שותפים בהמחזת הסיפור ולכמה הרבה יותר הם מסוגלים היום גם פיזית (לנער שמיכה, להניח כסא...) וגם מנטלית (לזכור סיפור ארוך ומורכב, להציע רעיונות להמשך הסיפור..)! 

חה, חה, חה, חה... חברותא! בחברותא שלנו השבוע החלטנו לתת את הבמה לילדימות. החברימות ביקשו שנביא להם גיטרות ופסנתר שיעשו לנו הופעה בעצמם. כל פעם הזמנו ארבעה חברים לבוא לנגן לנו בהופעה. החברים בחרו את כלי הנגינה שלהם, בחרנו יחד שיר והנה ההופעה מתחילה! על הגיטרות, ליאו וג'ונאם!!!!! על הקלידים, ניתן ונבוווו!!! החברימות נגנו לנו בהופעה מחאנו להם כפיים סוערות והזמנו ארבעה חברים אחרים להופיע. בין השירים שהיו לנו בהופעות השבוע היו "אלף כבאים", "סמי הכבאי" ו"הגלשן שלי". 

ביום חמישי היתה איתנו דניאל הגננת שמצטרפת לקבוצת רוחל'ה בשנה הקרובה. דניאל הכירה את החברימות ונוצר בניהם חיבור מעולה! דניאל קיימה מפגש הכרות  לחברים! על הרצפה היא פיזרה  שטיחים קטנים והזמינה את אחד החברים לעמוד על השטיח. אחר כך דניאל הזמינה חבר אחר לדרוך רק על השטיחים עד שיצליח להגיע לחבר שמחכה לו כדי להביא לו חיבוק גדול. החברימות ממש נהנו ממשחק שמשלב גם חיבוקים וגם מסלול מכשולים. אחרי שהחברימות התחבקו לרב, דניאל הזמינה את החברימות לריקוד משותף שהפך לדהירת סוסים בכיתה. היה ממש כיף! 

בעניין התחלפות הצוות, בשלב זה אין טעם לדבר עם הילדימות  על הפרידה מענת והדר... נכון יותר להפרד ביום האחרון של השנה והפתח השנה החדשה (כמה ימים בודדים לפני) לשתף כי יש מחנכת חדשה שכבר פגשתם- דניאל ואת תמר אתם כבר מכירים. מעבר לכך אין צורך להציף את הילדימות בכך, הם מסתגלים מהר מאוד ומאחר ויש הפוגה קלה בין שנת לימודים אחת לשניה גם קל יותר לתפוס את זה.

זוכרים את משחק מלך התנועות ששיחקנו בחברותא שבוע שעבר? החברימות מאוד אהבו את המשחק אז הצענו לציונה לשחק אותו איתנו בסוף היום. הפעם רוחל'ה היו המדגימים והם לימדו את ציונה את החוקים. הם הסבירו לציונות שלמלך או מלכת התנועות יש גלימה, וכולם צריכים לחקות את התנועות של מלכי התנועות. הזמנו חבר אחד מרוחל'ה שיהיה מלך התנועות וכל החברימות חיקו את התנועות שלו בהתלהבות רבה כדי להדגים לציונות את המשחק. ציונות מאוד אהבו את המשחק ורוחל'ה ממש נהנו להיות אלה שמלמדים את הבוגרים. 

אנחנו עושים שימוש נוסף במשחק מלך התנועות בחברותא של יום ראשון. ביום ראשון אנחנו מסדרים ביחד את הסדינים והמזרנים. אבל לפעמים לחברים שכבר סיימנו לסדר את הסדין יש קצת קוצים בטוסיק. אז החלטנו להוסיף עוד אלמנט משחק לסידור! חבר שמסיים לסדר את הסדין מתיישב עליו כלאחר כבוד והופך להיות מלך התנועות עד שחבר אחר מחליף אותו. החברימות מאוד שמחו לתוספת המשחק לשגרת הסידור.

המון מזל טוב לאיתי שחגג יום הולדת ביום חמישי! איתי פינק אותנו בפנקייקים לארוחת הבוקר וחגג בהתרגשות גדולה עם כל החברימות. איתי הביא לנו במתנה את הספר "הכובע הגבוה של אלברט" מאת נעמה בנזימן. מצפים כבר לקרוא אותו לפני השינה שבוע הבא! 

**הודעות ותזכורים: 
**

1. סדינים רעננים
2. לא לשכוח בגדי החלפה! אנחנו משחקים במים ומחליפים בצהרים
3. בקבוקים מלאים

אנחנו נפגשים בשישי הקרוב למסיבת הסיום שלנו בגן בשעה 15:00 זה בסדר להגיע גם קצת אחרי, הפעילות היא בין 15:00-16:00 והיא מתקיימת בסגנון תחנות... אתם תעברו עם הילדימות בין התחנות שכולן בנושא- כלי תחבורה! לסיכום הפרויקט שלנו. נשמח אם תזרמו איתנו ובעיקר איתם. אין מקום להלחיץ, כל ילד וילדה ומה שזורם להם... 

מתרגשות מאוד!

**באהבה
**

**הדר וענת
**

\*\*
\*\*

## צעירים ב' – הלו יעקב

פעילות דמיון מודרך שהובילה אותנו במפגשי השבוע…

יוצאים לים .

צריך להתארגן היטב לפני שיוצאים לים … אז מה צריך.

בגד ים ! מצופים..

מגבת ומשטח לשבת עליו …

דלי, כף , מסננת וטרקטור קטן . 

ומצופים חייב מצופים …למה?… מי יודע?…

כדי שנוכל להכנס למים ולצוף …. 

מה יקרה אם נכנס בלי מצופים …הגוף שלנו ישקע במים … ולמה זה לא טוב לנו ?.. כי      אנחנו לא יכולים לנשום תחת המים ועד שלא נדע לשחות נצטרך מצופים שישמרו על ראשנו מעל המים.

מי יכול לנשום תחת המים ?… דגים..כרישים ואפילו צבי ים.

ממשיכים בהכנות … 

תיק עם נישנוש קריר וטעים אבטיח! 

ואולי גם כריך למקרה שנהייה ממש רעבים .

והכי הכי חשוב אנחנו בהלו יעקב יודעים להיות חכמים בשמש

השמש שלנו מאירה ,מחממת ופשוט משמחת אבל היא גם מסוכנת לנו כי לפעמים היא חמה מיד … לכן נעדיף להיות בצל אם אפשר ואם לא אז כובע רחב, קרם הגנה, משקפי שמש, מים, מים ועוד קצת מים קרירים וטעימים.

כך אנחנו נהנים מהשמש והקיץ מבלי להפגע.

וזהו ..

יוצאים לדרך איך?… עם אופניים ,אוטובוס או עם האוטו…. 

העיקר שמגיעים …..

אנחנו בחוף הים החול זהוב וחם… המים כחולים והגלים מגיעים עד לחוף עם קצף לבן שמתפוגג לו על החול… שומעים את הגלים ואת הרוח החמה את הילדים הצוחקים וההורים המקשקשים את אלו שבמים ואפילו את המציל קורא שם מעל….

גילינו שיש מנגינה מיוחדת לים מנגינה שהיא אוסף של המון קולות שונים.

התמקמנו… פרשנו משטחי ישיבה, פתחנו שימשיות, התמרחנו ושוב ורצנו למים … הם קרירים ונעימים.. קפצנו והתזנו סביב …. ובלי ששמנו לב הגיע פתאום גל גדול ששטף את כולנו המים מלוחים לא נעים בפה….ולא בעיניים… יצאנו לשטוף במים מהברזייה … אלו מים מתוקים שאפשר לשתות .

עכשיו אחרי שהשתעשענו הגיע הזמן לעבוד קצת … החלטנו לבנות את הארמון הגדול ביותר … עבדנו יחד כשהבאנו דליי מים מהים.

חפרנו עם האצבעות והשתמשנו בכפות כדי לערום לארמון גבוה… עבדנו בשיתוף פעולה.

לבסוף אספנו צדפים וקונכיות קטנים וגדולים לקישוט הארמון כמה יפה.

הבטן התחילה להזכיר לנו שהיא רעבה…

הגיע הזמן לנישנוש אבטיח מתוק שטיפטף לנו עד למרפקים כשסיימנו את האבטיח היינו דביקים ומתקתקים. 

ישר לים לשטוף את מיץ האבטיח כמה מרענן (:

כשחזרנו חזרה לכיתה התיישבנו ודיברנו על החוויה שלנו ..

כולם הסכימו שאחרי ים תמיד עייפים כל כך…. טוב שעוד מעט מנוחת הצהריים (:

מה מתחבא לו בתוך התיק-

רוצים רמז….. בתוך התיק יש את הים !

מה פתאום איך ים יכול להכנס לתיק. 

ים לא יכול להכנס לתיק אבל המנגינה שלו כן ….

בתיק הסתתרו להם 3 דצפים גדולים … מעניין איזה חיות גרו בהם … 

התבוננו … מיששנו התפעלנו מצורת הצדפים אחד משונן אחד חלקלק ואחד מלא בגלים … 

ועכשיו מי רוצה להקשיב למנגינת הים ?

את הצדפים הנחנו ליד האוזן שמרנו על שקט ולאט לאט שמענו… מה?

רוח… גלים… ואם נותנים לדמיון מקום אז גם ציפורים ואנשים ….

מדהים לראות את הרגע הזה שהם שומעים משהו מהצדף ….

הקשבנו לשיר כמו ים של יהונתן גפן 

אבא חזר מאילת והביא לי צדף אחד 

אם שמים אותו ליד האוזן השניה 

שומעים גלים ולפעמים גם אוניה 

אבא חזר מאילת והביא לי צדף אחד 

אם מביטים עליו מהצד רואים 

דגים, סירות ולפעמים גם דייגים 

אבא חזר מאילת והביא לי צדף 

צדף אחד שאם נשארים איתו קצת מרגישים 

לפעמים בבת אחת כמו ים

[ביצוע מקסים של ענן על מקל
](https://youtu.be/S9okIjGI_cc)

החלפת ספרים -

החברים מגיעים באנרגיות מיוחדות לטקס הזה… כל כך רוצים להראות את הספר שהם ממליצים מספרים עליו קצת … ולפעמים גם לא כל כך רוצים לוותר עליו.

השבוע בחרנו לקרוא את מרים והים וגילינו שאחרי שביקרנו יום יום, מפגש מפגש בחוף הים יש לנו המון תשובות למרים.

> מרים והים- מיריק שניר
>
> היו היתה ילדה מרים 
>
> שלא ראתה אף פעם ים.
>
> אמרה מרים :
>
> דבר זה - ים.

שאלנו- 

האם הוא קר או חם ?… קר ענו הילדים.

האם גדול או קטן ?… ענק!!!!

האם שחור או לבן? צחקו החברים וענו מהר הים כחול … נכון ונחשוב עוד קצת …

ואולי עמוק עמוק בקרקרעית הוא שחור וקצף הגלים הוא לבן.

מרובע או משולש?… לים אין צורה ענו ההלואים.

האם הוא ישן או חדש?   שאלה קשה … הים היה תמיד כאן שזה אומר שהוא ישן אבל הגשם שיורד וממלא את הנחלים והים הוא חדש …אז…

האם מלוח או מתוק?… מלוח!!! קראו בקול.

חידות פרי בחברותא

מי עגול ירוק מבחוץ ואדום מבפנים?  

צהובה מבחוץ ומבפנים? 

צהוב וגדל על העץ ?

יש לו גרעין ענק והוא ירוק מבפנים ומבחוץ ? 

גילינו שהלו מאוד אוהבים חידות נכניס מקבץ בכל שבוע (:

השבוע קבוצת ציונה היתה בהכנות למסיבת הסיום שלה זה מאוד מרגש לסיים שנת בוגרים התרגשנו בשבילם .

וגם אצלנו מתחילות ההכנות למסיבה מקווה שהילדים מצליחים לשמור על כל הסודות ..שתהיה הפתעה.

התחלנו לדבר על שנה הבאה על אלו שממשיכים ואלו שעוזבים .

בנתיים הכל כל כך מוקדם והשייח הזה עובר להם מעל הראש אך כל פעם נזכיר, נשאל, נתעניין וניתן מקום לדבר הגדול הזה .

לכן אני אשמח לקבל אם יש פרטים על הגן החדש שם ומשהו מעניין שיש ליד … שנוכל לספר לחברים לאן אנו עוברים זה יקל על כולם ויתן לחשש ולהתרגשות מקום.

יום שישי של קבלת שבת-

כמה התרגשות יש סביב היום הזה מתחילים בחברותא משותפת עם קבוצת ציונה הפעם עם ליטל ושחר ובארוחת בוקר יחד הם כל כך התגבשו שהם מחכים לרגעים האלה.… מקסימים.

וכמובן קבלת השבת שלנו הזמן בו אנו מודים לשבוע שלנו לשמש, לאדמה, לרוח ולים … לכל מה שהפך את השבוע הזה למוצלח… גם הניסיונות שלא צלחו נכנסו להצלחות שלנו הלמידה לעצור להתמודד להמשיך הלאה הפכו את השבוע הזה לחזק יותר.

 שיר השבוע [יצאנו לרקוד- הדורבנים
](https://youtu.be/1KXvF6fZJ24)

מדהים כמה כייף שיר השבוע הזה הילדים מוכנים כבר לאווירת המסיבה ומתחברים בכל שבוע לשיר אחר לומדים לשנות את הקצב וצעדים חדשים …אלופות ואלופים.

דור שלנו יצא לחופשה של שבוע וחצי הלו יעקב בידיים טובות עם צוות שרק מחכה להיות איתנו (:

**הודעות ותיזכורות**-

נוהל יום א׳- סדינים רעננים ובקבוקי מים מלאים אנא וודאו שהילדים יכולים לפתוח ולסגור את הבקבוק לבד.

מגבוני חודש יולי

**שבת של שלום
**

**אורטל דור 
**

## בוגרים- ציונה

אפשר לסכם את השבוע הזה (ואת השנה...) במשפט אחד...

**רוצה להיות חבר של קבע בציונה של ילדי הטבע! 
**

האמת, נשארנו חסרות מילים. תודה לכם על המתנות המרגשות, על המילים החמות, על הסרטון המדהים ובעיקר, על זה שפשוט הייתם אדירים. 

כמו שבוודאי הבנתם, מלבד הדוכנים שנבחרו יחד עם הילדים (עליהם נרחיב בהמשך..) שום דבר לא תוכנן. הילדים לא חולקו מראש לדוכנים, ובכל זאת התמקמו להם בעמדת המוכרים כדי למזוג לכם ואחד עבור השני את המטעמים והמשקאות (ואפילו יצרו דילים בין הדוכנים....תקנה בורקס, תקבל סלט!), מלבד להכין פלייליסט של שירים אהובים ולאסוף באותו היום יחד עם הילדים כלי נגינה מהגן, שום הופעה לא תוכננה, ובכל זאת מצאנו את עצמנו רוקדים ושרים על הבמה ואפילו עולים להדרן....

המסיבה לא הייתה נראית ככה לולא הזרימה שלכם,האנרגיות הטובות והרצון ששידרתם לנו ולילדים. תודה!

יש כמה הורים שמגיעה להם תודה מיוחדת אז ננצל את ההזדמנות להביך אותם מעט בפורום הזה...

תודה ענקית לאוהד, נסי, רן, עדי שטרן ואדמון שעזרו לנו בהכנה ובתפעול, לתמר ואילי שעזרו בפן העיצובי, ולעמי שהיה אמון על התקלות הטכניות שצצו בדרך...אין כמוכם! 

אז מסיבת הסיום עברה בהצלחה מרובה, אך משמעותי מכך עבורנו, היה היום-יום שלנו בגן, התהליך שעברנו במסגרת הפרויקט שלנו, קפה ציונה. בשבועיים האחרונים מאז בחירת הפרויקט, אנחנו עוסקים בטהרת האירוח, בנתינה, שיתוף ועצמאות. 

השבוע התמקדו הרבה בקבלת החלטות, שהיא סוגיה מאתגרת גם עבורנו...אנחנו נותנים מצד אחד את האפשרות לבחור בהמון מובנים, אך חשוב אף יותר הוא להעניק לחברים את הכלים והמיומנויות לבצע את הבחירות...השתמשנו במוטיב הבית קפה שלנו כדי לייצר בסיס לקבלת החלטות, איך נבחר איזה דוכנים אנחנו רוצים שיהיו, על מי תשפיע הבחירה הזו, במה אנחנו צריכים להתחשב, האם יש דברים שמגבילים אותנו....לדוגמה כשהחברים הציעו דוכן שניצלים, חשבנו ביחד היכן אפשר לטגן כמות כה גדולה של שניצלים? הדוכנים בחצר, לא במטבח...האם המטבח יכול לצאת החוצה? חשבנו גם על כמות החברים שיכולים להצטרף לכל דוכן...אם כל ציונה ירצו להיות בדוכן של הבורקסים (באופן היפוטטי למדי...) איך זה ישפיע על שאר הדוכנים? האם נצליח למכור גם מוזלי, קפה קר, פיתות....

בחירות מסוג זה הן אולי לא קריטיות ומשנות עולם, אך הן מהוות בסיס עבורנו להבנה טובה יותר של המציאות והסובבים אותנו...אנחנו לוקחים חלק פעיל יותר ואחראי במציאות שלנו, וזה עוזר לנו לקבל החלטות בסדר חשיבות יותר גבוה, כמו איך אני בוחרת לדבר ולהתנהג, על מי זה משפיע..

השבוע היינו שותפים לבחירת השירים והמשחקים וזה היה כיף אדיר... המחוג האנושי של השעון מסתובב וכשהוא עוצר בשעה מסוימת אותו חבר או חברה בוחרים את השיר...כך קרה שהשבוע שמענו בלופים כל מיני שירים שבחרו החברים...למשל אריאל בחר את[ "פילפילון"
](https://www.youtube.com/watch?v=AI55ykbv8Xw&t=13s)

אבינעם בחר את [לונדון לא מחכה לי של חווה אלברשטיין
](https://www.youtube.com/watch?v=50hIYQvMSxI&t=21s)

או [שם הרי גולן של חווה אלברשטיין](https://www.youtube.com/watch?v=_hR3Y21yc8Q) שבחרה יובלית...

באופן כללי השבוע היינו בסימן חווה אלברשטיין ונהנו לשמוע ממגוון השירים....ויש גם שירים בלי מנגינה בכלל! רק מילים...

למשל...[מי גר? מתוך האלבום ילדת טבע
](https://www.youtube.com/watch?v=G4bgNkk7kzM)

> מי גר בתוך התאנה?
>
> גרגר מתוק ועוד גרגר
>
> מי גר בתוך התאנה?
>
> אולי תולעת לבנה?
>
> צריך לפתוח ולבדוק...
>
> מתוק אינו תמיד מתוק
>
> וגם אינו שמור רק לנו!
>
> הנמלים היו פה הרבה לפני שבאנו...

עוד שיר שנהנינו מאוד לשמוע השבוע....[סיפור על הדב הנשר והדג/חווה אלברשטיין
](https://www.youtube.com/watch?v=oYDO7-f-VXE)

> דב ירד מהר חרמון 
>
> שמו- הדב הסורי 
>
> דב ירד מהר חרמון 
>
> ולכד דג בורי 
>
> נשר בא מן הגולן 
>
> והדב נחרד 
>
> נשר בא מן הגולן 
>
> על הדב ירד 
>
> נס הדב אל החרמון 
>
> זה הדב הסורי- 
>
> נס הדב אל הר חרמון 
>
> ושלום לבורי 

אז במהלך המפגשים השבוע חשבנו יחד איך אנחנו רוצים שבית הקפה שלנו יראה, מה אנחנו רוצים להגיש בו, כמה ולמה... היו לנו הרבה הצעות, חלקן ריאליות יותר וחלקן פחות, בסוף הגענו להחלטות שהיו מקובלות על כולם... הכנו תפריט גדול, קישטנו והטבענו את כפות היד שלנו עליו, שחס וחלילה לא יעלה על הדעת שבית קפה אחר יקח מאיתנו את זכויות היוצרים...התעקשנו להשאיר את השוקולד בתפריט על אף שבגן ילדי הטבע לא אוכלים שוקולד, ולא במקרה נקבע לו מחיר אסטרונומי של כמה אלפי שקלים ליחידה...

דיברנו על זה שאם החלטנו לארח בבית קפה שלנו ולהציע מגוון מטעמים ומשקאות, אנחנו צריכים להיות בקיאים ואחראיים על כל מה שקורה....איך נגיש קפה בלי לדעת להכין קפה? אז כל יום התמקדנו בדוכן אחר....הבאנו לכיתה מגוון מצרכים מהמטבח, נחוצים וכאלה שפחות ושאלנו הרבה שאלות...אפונה יבשה אנחנו צריכים? לא....מה קשור.....אולי לבית קפה אחר צריך אפונה... קעריות קטנות אנחנו צריכים לדוכן של הקפה? לא.....מה קשור....אבל אז החברים הציעו הצעה! אולי נצטרך קעריות למוזלי, או לסלט...אז הנחנו את הקעריות בין שני הדוכנים למקרה הצורך..

כשניגשנו להכין קפה נתקלנו בכל מיני שאלות מעניינות....מה יקרה אם נשים כמות גדולה של קפה, איזה סוגי קפה אנחנו אוהבים לשתות....יובלית סיפרה לנו שאבא אוהב קפה חזק עם קצת סוכר והרבה קצף והיא אוהבת לטעום מאבא את הקצף...זוזו סיפר לנו שאצלו בבית שותים גם נס קפה....והיו חברים שגם הכירו את הקפה השחור...כל אחד והקפה שהוא אוהב...ואפילו חלב יש ממיני סוגים ומינים, שחר קדרון הסביר שאצלו שותים חלב שיבולת שועל, אבינעם אמר שאצלו בבית כרגע אין חלב וצריך ללכת לסופר...

דיברנו כמובן גם על הסכנות הרבות הכרוכות בהכנת קפה, גם אם הוא קר וגם אם חם, אנחנו זקוקים למים רותחים...ואם לא נזהרים הם עלולים להישפך ואז תהיה לנו כוויה...אריאל סיפר לנו שפעם אבא קיבל כוויה מהמים הרותחים בקומקום וזה היה ממש לא נעים ושצריך להיזהר...

אז אחרי שהכנו תפריטים, שלטים, הכנו כסף לתשלום והתמקצענו בכל הדוכנים שבחרנו, זה הרגיש כאילו לא נשארו עוד מאכלים ומשקאות בעולם....הכל סבב סביב הקפה, הבורקסים, המוזלי, הפיתות והסלט כמוובן....ואפילו כשאחי ניסתה לתת לנו רמז לגבי מאכל מיוחד (שיש בו בצק) שחן מכינה לנו ליום שישי, חשבנו שמדובר בבורקס....או במיני פיתות... 

אז הגיע יום שישי וחן באמת הכינה לנו הפתעה.....בארוחת הבוקר החגיגית שלנו של יום שישי עם הלו יעקב אכלנו פיצה טבעונית! במקום גבינה היה לנו טופו מגורד וכתוספת על הפיצה תירס שאנחנו אוהבים במיוחד...כמובן שלא ויתרנו על הטקס שבו אנחנו קוראים לחן ומודים לה על האוכל הטעים...

השבוע לצערנו היו לנו כמה חברים חולים, וזה היה לנו עצוב מאוד... ציונה היא לא אותה קבוצה כאשר לא כל החברים מגיעים, והשבוע זה היה מורגש יותר מתמיד.. אז נאחל לחברים לכל החברים שלנו שירגישו טוב, נשיקות וחיבוקים ושיתחזקו לקראת השבוע הקרוב... 

הודעות ותזכורות- 

•	נוהל יום א'- תיקי ספר, בקבוקים (שתואמים לצרכים של החברים, הימנעו מכוסות שתייה,אנחנו שותים בכמויות הרבה יותר גדולות מזה...) סדינים ותמונת סופ"ש 

•	איחורים- סוף שנה זה לא תירוץ להתרופפות הניכרת בעניין... גם בתחילת היום וגם בסוף היום. כמה פעמים מצאנו את עצמנו השבוע בשעה 9:30 עם חצי קבוצה בלי לדעת היכן נמצאים כל היתר.. אם יש עניינים בבוקר הכל בסדר, רק תעשו טובה ותעדכנו....אני מעדיפה בבוקר להיות עם הילדים ולא לחפש אתכם בסמסים גם בסוף היום, נבקש שתכבדו אותנו ואת הגן ותגיעו בזמן,, כמובן שזה קורה, אבל אם אתם מאחרים תעדכנו....גם כשסבא וסבתא/אחרים מגיעים לקחת והם מאחרים, תנו להם את המספר טלפון שלי כדי שיוכלו לעדכן. 

•	נשלח אליכם את סרטון הסיום בתחילת השבוע 

שוב תודה על מסיבת סיום נפלאה, הוכחתם בפעם המי יודע כמה שאין על ציונות בעולם!

**אוהבות,
**

**שירז וליטל**
