---
title: חרקים זוחלים, מטפסים ומעופפים
date: 2022-03-31T19:02:22.146Z
---
שבת שלום לכל ההורימות!

1. **פסח**: חופשת פסח תתקיים השנה בתאריכים 15.4.22-23.4.22. נחזור לגן ביום א' 24.4.22.
2. **המצב הבטחוני**: 

בעקבות המצב הנה כמה דברים שעשינו: 

* עיריית תל אביב הכניסה גם את הגנים הפרטיים הרשומים אצלם לסיורי הקב״טים, זה אומרים שמסיירים גם סביבנו. 
* הצוות הונחה להתנהלות עירנית: השער נעול תמיד, לא מכניסים אף אדם לגן שהוא לא הורה מוכר, כולנו עירניות לשער, חומה, קולות מהרחוב. 
* הסיכוי שמשהו יקרה הוא אפסי אבל בכל זאת השירות הקרבי שלי השפיע עלי אז אנחנו תמיד אוהבים שיש סכמות פעולה מתוכננות. לכן הצוות תודרך מה לעשות במקרה ששומעים יריות/ אירוע שקורה מבחוץ. 

אנחנו ממש ממש, אבל ממש, רוצים ומקווים שהעניין לא יתדרדר ושיתנו לנו כבר שגרה נורמלית, ימים רגילים ומשעממים כאלו, כמו שפעם היו :) 

**שבת מנוחה,**

**צוות גן ילדי הטבע הדמוקרטי**

 

## שכבת הצעירים

שבוע חמים ומלא שמש עבר עלינו בשכבת הצעירים. האביב כבר בשיאו, והרבה ילדים מביאים עימם לגן פרחים מהדרך - כאלה שלא אסור. אנחנו אוהבים להתבונן ולראות: באילו צבעים הפרח? כמה עלים יש לו? שמנו לב שיש פרחים עם "כוסית קטנה", ונזכרנו שהחברים שלנו הפרפרים אוהבים לשתות ממנה, כמו בשיר: "[הפרח לפרפר](https://www.youtube.com/watch?v=zkS4kVMs-88)" מאת חיים נחמן ביאליק:

> פַּרְפַּר, פַּרְפַּר,
>
> פֶּרַח חָי,
>
> רֶד-נָא מַהֵר,
>
> שֵׁב עָלַי.
>
> רֶד-נָא מַהֵר,
>
> מְצֵה וּמְצֵה,
>
> וּמִכּוֹסִי
>
> טַל שְׁתֵה.

אנחנו ממש אוהבים ללמוד בהובלת הסקרנות הטבעית של הילדימות! כשהילדימות מוצאים משהו שעניין אותם בדרך לגן, זה עוזר להם הרבה פעמים להיכנס, ונותן לנו דחיפה קטנה של למידה ספונטנית על הבוקר - מתנה כפולה מהטבע. 

דוגמא נהדרת נוספת ללמידה ספונטנית היא המקלונאים שלנו. סיפרנו לכם שהילדימות מוקסמים מהרגליים הדקיקות שלהם. לפתע הם התחילו לספור את הרגליים. גילינו שיש להם 6 רגליים! (לגידי רק חמש וקצת, שמנו לב בעצב). חשבנו: אילו עוד חיות אנחנו מכירים עם 6 רגליים? ג'וקים! אמר אחד הילדים. נמלה! אמר ילד אחר. גילינו שיש המון חיות קטנות עם 6 רגליים, ולפעמים גם כנפיים, וכולם שייכים למשפחת החרקים. גם הפרפרים, והחיפושיות. ומיד יצאנו לחפש עוד קצת חרקים בחצר. חיפשנו [שיירות של נמלים](https://www.youtube.com/watch?v=Uu1f83tN6tw) מסביב לארגז החול וליד בית ההוביט, וגילינו בהתרגשות עוד חילזון שהתחבא שם אחרי הגשם. ניסינו גם אנחנו לזחול על 6 ולעשות שיירה של נמלים!

**אביב הגיע**

חלק מכם שאלתם אותנו אם כבר התחלנו להתכונן לפסח. אז התשובה היא לא, אבל גם קצת כן… הלמידה שלנו היא רציפה ומתגלגלת משבוע לשבוע. מה מחבר בין פורים לפסח? האביב! 

> איך יודעים שבא אביב?
>
> מסתכלים סביב סביב.
>
> [(דתיה בן דור)](https://www.youtube.com/watch?v=UB6oYwYgpFk)

השבוע ראינו שנעלמו המעילים ושהבוץ התייבש. הילדימות סיפרו שראו כלניות ופרגים אדומים, חרציות צהובות, וחרציות לבנות מגיעות לגן מדי יום מהשיח שמול הגן.

בקרוב נגיע גם להמשך השיר…

כמדי חג, אנחנו מתמקדות בסימני החג. לקראת פסח אנחנו מחדדים את לימוד הצורות שלנו, והשבוע התחלנו לתרגל החתמות בגואש, בעזרת קוביות עץ בצורת ריבועים ומשולשים  מדוע ריבועים ומשולשים? אלו הצורות שמרכיבות את הפירמידות. גם במגנטים התחלנו לבנות פירמידות: מניחים ריבוע בבסיס, וארבעה משולשים בדפנות.

כמובן שככל שיתקרב החג, נלמד עוד סימנים ושירים.

בינתיים, מחכות לכם כרגיל ביום ראשון - לא לשכוח בקבוקים מלאים וסדינים נקיים, וגם מגבונים חדשים לחודש חדש!

**שבת שלום אביבית,**

**צוות שכבת הצעירים - חוה, מיכל, עדי, בר, שיר, רוני ואולגה**



## שכבת הבוגרים

הגשם כבר אינו, ואולי זה סימן שהחורף נגמר? ומה מגיע אחרי החורף? האביב! 

איך אנחנו יודעים.ות? אנחנו מרגישים,ות! השבוע הרגשנו איך השמש מאירה את היום, ומחממת אותנו בצהריים. התבוננו בשמיים וראינו שהעננים האפורים כבר אינם, ועכשיו ישנם עננים לבנים. 

אבל היי, אנחנו עדיין מגיעים.ות לבושים.ות במעיל ובגדים ארוכים, הבוקר עוד קריר. 

מזג אוויר מעט משונה, מזכיר קצת את הסתיו ההפכפף - זה האביב המבולבל. 

**חרקים מעופפים**

השבוע הכנסנו למפגשים חרק יפייפה, יש לו כנפיים כמו לציפור, וצבעים בוהקים כמו לפרחים. הוא מגיע בדיוק עכשיו, הוא מאוד אוהב לשבת על הפרחים שנהנו ממי הגשם ועכשיו גם השמש מפנקת בחום ואהבה. זיהיתם? נכון, פרפר. התבוננו כמה הם יפים, כמו פרחים חיים.

המחשנו את הסיפור שלושת הפרפרים מאת לוין קיפניס, בעברית ובאנגלית! סיפור מתוק על הדדיות וחברות.

בהמשך הפכנו לפרפרים עם השיר של [דתיה בן דור](https://youtu.be/qvUOP3J055o), נהנו למצוא דרכים שונות לעוף בהן - למשל כשאנחנו יושבים.ות, אפשר לחבר את כפות הרגליים זו לזו ולנופף עם הברכיים מעלה-מטה. או לפתוח את כפות הידיים, לחבר את האגודלים ולהניף את יתר האצבעות. ניסינו גם לשים ידיים מאחורי הגב, ולהניע את המרפקים קדימה ואחורה.

 **ארוחת בוקר בחצר**

אנחנו נמצאות בשלב בשנה בו הילדימות עצמאיים.ות בהמון משימות שונות שיש בשגרת הגן בכלל (כמו נעילת נעליים, הוצאת בגדים, סדין או חיתול מהתיק וכדומה) ובארוחות בפרט. הילדימות כבר יודעים.ות לעמוד בתור אחד אחרי השנייה, להמתין בסבלנות שהחברימות שנמצאים.ות לפניי יסיימו לבחור ירקות. אנחנו כבר ממש אלופים.ות בלהחזיק את הצלחת ישרה כדי לשמור על הירקות שלא יפלו, וגם לפנות אותה כמובן. אנחנו מקפידים.ות לאכול מעל הצלחת וכך אנו שומרים.ות על השולחן והרצפה נקיים, לחברימות הבאים.ות שמגיעים.ות. סביב השולחן אנחנו נהנים.ות לנהל שיח מכבד ונעים אחד עם השנייה.

כל אלה הראו לנו המחנכות שהילדימות קשובים.ות ומסוגלים.ות לנהל את עצמם בארוחה ללא תיווך - אנחנו ממש סומכות עליהם.ן, ואפשר להתפנק על ארוחה עם קרני השמש המלטפת יחד עם הדרוריות הגרגרניות. בנוסף, אנחנו לומדים.ות שהחצר היא הבית שלהן, ולכן אנחנו לא מגרשים.ות אותן. אז מה נעשה כדי שלא יתנפלו לנו על האוכל? פיזרנו להן חתיכות קטנות של לחם על הגדר הצמודה. 

ומה מיוחד בארוחת הבוקר שלנו? היא מלאה בשלל ירקות צבעוניים כמו מלפפון, עגבנייה, גזר, פלפל, וקולורבי. פרוסת לחם, פינוק משתנה מראובנה הבשלנית שלנו כמו תירס גמדי/ זיתים/ מלפפון חמוץ/ בטטה, קישוא וכדומה. וטחינה כמובן! בתיאבון :)

**צורות בסיס**

השבוע העמקנו את העבודה הדידקטית שלנו בצורות - התחלנו בריבוע, משולש, עיגול ומלבן. בדקנו אילו דברים יש לנו בגן בצורות השונות - שולחנות, קוביות, דלתות, צלחות, גלגלי המכוניות ועוד המון פריטים שאנו פוגשים.ות בכל יום. אחר כך, אספנו קוביות קטנות שמתאימות לצורות שבחרנו והכנו חותמות. איך? קל ופשוט!

כל מה שצריך זה - קוביות בצורות, צבעי גואש, דפי בריסטול, וכלי שטוח לצבע כמו מכסה של קופסא. ומה עכשיו? טובלים את הקוביה בצבע, מניחים על הדף, לוחצים מעט - לא מזיזים - ומרימים. כדי שנוכל להחתים את הדף, השתדלנו לטבול את הקובייה במעט צבע.

בהמשך התרגשנו לראות את הילדימות מכינים.ות בארגז החול עוגות בצורות שונות. בעזרת קערות/ סירים הם.ן הכינו עוגות עגולות, עם הקונוסים הם.ן הכינו עוגות משולשות ויחד עם הקוביות החלולות הם.ן הכינו עוגות מרובעות.

**הכנה לגן עירוני**

כל הפעילויות הדידקטיות האלו לא רק חשובות לנו להתפתחות מוטוריקה, כישורים וידע, אלא גם מכינות את הילדימות לקראת הגן העירוני שחלק גדול מהם יגיעו אליו בשנה הבאה. בשיחות החתך עלו בקרב רבים מכם חששות לקראת המעבר לגן העירוני, ולכן חשבנו להכין לכם מאמר קטן על כך - הוא יישלח אליכם בשבועיים הקרובים.

בינתיים רק רוצות לומר: עדיין מאוד מאוד מוקדם לדבר עם הילדימות על כך - השיח מולם על מעבר גן צריך יהיה להיות כמה שבועות לפני סוף השנה. מה שחשוב יותר עכשיו הוא השיח הפנימי שלכם עם עצמכם: היו שלמים עם ההחלטה שלכם/ן. דברו עם הורים בשכונתכם להם כבר ילדים בגני השכונה. בקרו בגנים ועשו כל מה שיחזק את הביטחון שלכן בהם. נשמו לרווחה - יש חמישה חודשים עד ספטמבר, ויש לכם המון זמן להתכונן :)

מחכות לשבוע חדש אתכם, עם בקבוקים מלאים וסדינים רעננים!

**מאחלות לכם סופשבוע חמים ושמשי,** 

**מכל צוות שכבת הבוגרים: אורטל, גבי, נופר, הילה, רוני, תמר ושגיא**