---
title: מכירים מקרוב את משפחת ההדרים
date: 2023-01-27T12:15:22.594Z
---
שבת שלום לכל משפחות הגן!

מזכירות לכן את אירועי ינואר-פברואר הקרובים, אם לא רשמתם, זה הזמן:

1. **ביום שני הקרוב, ה-30.1 תתקיים הרצאה של אחינועם** בנושא כללים ודיאלוג מול הילדימות, או במלים אחרות - גבולות. הרצאה מרתקת שפורשת בפניכן חלק גדול מהשיח והגישה החינוכית שלנו.
2. **ב-2.2.23, יום חמישי, מזכירות כי לא יתקיים גן** - זהו יום התפתחות מקצועית לצוות.
3. **ב-24.2.23, יום שישי**, יתקיים ארוע יום המשפחה לשכבת הבוגרים. שימו לב, הזזנו את התאריך ביום - הבנו שיהיה לכולם הרבה יותר כיף בשישי בצהריים, אחרי יום קצר פחות מעייף בגן וללא פקקים נוראיים בדרך. הארוע הוא בהשתתפות הילדימות יחד עם סבאסבתא (או דוד.ה אם יותר רלוונטי), הוא יתקיים מיד לאחר הגן ובלעדיכם ההורימות :). הילדימות יחכו בגן, וסבאסבתא יגיעו לגן להיות איתם בגן לשלל תחנות פעילות ונשנושים שהילדימות יכינו להם במהלך השבוע. סבים וסבתות של שכבת הצעירים, אל תדאגו, גם לכן מחכה הפתעה :)
4. **27.2.23 - פורום ההורים הבא**. יישלח לכם בהמשך לינק לטופס בו תוכלו להציע נושאים למפגש הבא שלנו.

ועוד משהו: תודה לכל ההורימות שכבר הביאו לנו צנצנות וגרבי ניילון! אנחנו ממשיכות לאסוף, אז מי שטרם הביאו מוזמנימות.

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## שכבת הצעירים

בשבוע שעבר התחלנו לחקור את מבנה הצמח: עלים, גבעולים ושורשים. השבוע התחלנו להתכונן לטו בשבט, ולדבר גם על צמחים גדולים יותר: עצים! אילו עצים אנחנו מכירים? שאלנו את פלג מאיפה הוא מביא לנו קלמנטינות טעימות בבקרים: מהעץ! לעץ יש גזע חזק ועבה - ולמעלה ענפים, עלים ופירות הדר טעימים ומתוקים! מתחת לאדמה, איפה שאנחנו לא תמיד יכולים לראות, לעץ יש שורשים עבים וחזקים שתומכים בו ועוזרים לו לעמוד, ממש כמו כפות הרגליים שלנו.

> ״..שורשים באדמה,
>
> גזע אדיר קומה.
>
> יש ענפים וגם עלים
>
> פירות טעימים פרחים מקסימים"

התבוננו בעץ הלימון שבחצר הבוגרים וזיהינו את החלקים השונים שלו - ובחנו את הלימונים הצהובים הבוהקים שלו. הבאנו לימון אחד לחצר, מחנכת חתכה אותו ונתנה לנו לטעום: הוא חמוץ מאוד! לא כמו הקלמנטינות המתוקות שלנו. הבאנו עוד שלל פירות הדר וראינו שהם מגיעים בהרבה גדלים וצבעים: לימון צהוב וקטן, קלמנטינה כתומה וזעירה, תפוז כתום וגדול, ופומלה צהובה ענקית!

כשסיימנו לאכול, הרחנו את האצבעות שלנו: היה להן ניחוח נפלא של הדרים! כמובן, הן גם היו מאוד דביקות, ואנחנו הלכנו לשטוף ידיים. גם אחרי הסבון, ריח ההדרים עוד נשאר איתנו זמן מה - איזה כיף לנו!

חשבנו: מה העצים צריכים? הילדימות ישר ענו: מים! שרנו יחדיו על [החבר שלנו בחצר](https://www.youtube.com/watch?v=CbW58ratUQo): ""אתן לו מים, יתן לי פרי". הרגשנו שהפירות מלאים מיץ - המים שחוזרים אלינו בפרי אחרי שהשקינו והשקינו והשקינו. וחשבנו מה עוד עץ יכול לתת לנו? צל! מצאנו לנו פיסה של שמש בחצר, פרשנו ידיים כמו ענפים של עץ, וראינו איך גם אנחנו יכולים לעשות צל.

בשבוע הבא נמשיך לחקור את פירקות העונה, נכיר עוד כמה מבני משפחת ההדרים, ונדבר הרבה על עצים. בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: עדי, יגאל, אליסה, חוה, שגיא, מיכל, הדר, רוני, קיילה ונופר**

## שכבת הבוגרים

טו בשבט מתקרב ואיתו גם השיח על עצים, פרדסים, ושורשים

> ״..שורשים באדמה,
>
> גזע אדיר קומה.
>
> יש ענפים וגם עלים
>
> פירות טעימים פרחים מקסימים"

במהלך השבוע נגענו קצת בנקודות שהופכות את החג הזה לכל כך נעים

\- מתן כבוד לסביבה באמצעות הכרה, טיפוח ושמירה על הצומח. 

\- תשומת לב לפירות ארץ ישראל הנפלאים והשימוש בהם - במיוחד פירות העונה, משפחת פירות ההדר - ברגע שבחרנו להתעמק בהם גילינו כמה היתרונות שלהם מופלאים.

פרי הדר- מה בריא מה נהדר(:

החורף הגיע ובמדפי הסופר והירקן מפנים מקום למשפחה אחת מיוחדת במינה- משפחת פירות ההדר. זו משפחה יפה וצבעונית, עם ריח ממכר ועסיסיות שמרווה כל צימאון. משפחה עם הרבה כוחות על - ויטמין c מחזק ומבריא, ויכולת חיטוי מרשימה.

**הכרות עם הפרי** 

לכיתה הכנסנו משפחה שלמה מהקטן לגדול. סידרנו, נגענו, הרמנו מעל הראש, מחצנו, גילגלנו ושאלנו..האם הפרי כבד או קל? גדול או קטן? מחוספס או חלק? נפתח את הפירות ונבחן את חלקיהם - קליפה, ציפה, פלחים, בקבוקוני מיץ.

איזה חלק אנחנו אוכלים בפרי? את הפלחים והמיץ מהבקבוקונים. מה אפשר לעשות עם הקליפה? אפשר להכין ריבה, סוכריות, חומר ניקוי ושרשראות ריחניות.

העמקנו במושגים:

האם הפרי - גדול מ... קטן מ...?

האם הפרי - מתוק, חמוץ,מריר?

מה הצבע שלו? כתום, צהוב, ירוק?

היכן פירות ההדר גדלים? בפרדס!

הקמנו פינת פירות בכיתה, עבדנו על יכולת המכירה שלנו ושרנו: "[מי רוצה תפוח זהב…](https://youtu.be/KeiCTmqMyvs)" מה זה תפוח זהב? תפוז!

פרדס ויער אלו אזורים מרשימים מאוד! 

איך גדל עץ בכלל? בעזרת פעילות ושיר עם הילדימות גילינו איך עץ גדל וחלק מהדברים שהוא נותן לנו.

חלק מהילדימות היו עצים, שתילים קטנטנים, וחלק היו אלה שמטפלים בהם. בכל פעם שהעץ הושקה הוא צמח, וצמח וצמח עד שהפך לעץ גדול ומרשים.

> [עץ - דרך הצלילים](https://youtu.be/CbW58ratUQo)
>
> "יש לי בחצר כזה חבר 
>
> עץ ירוק קטן מתוק 
>
> אתן לו מים - יתן לי פרי 
>
> אתן לו מים - יתן לי צל. 

**מיומנות הקילוף** 

פירות הדר כמה כייף ונהדר אך מלאאאא עבודה! אחת ושתיים הפשלנו שרווליים ויצאנו למשימה! 

לקחנו פרי הדר שמותאם לכפות ידיים צעירות- קלמנטינה קטנטנה ומתוקה .. הוספנו גם כלי לקליפות ויצאנו למשימה. 

הקילוף מתבצע לאט לאט. השתדלנו להחזיק בעדינות כי הקלמנטינה מתכווצ'צ'ת ממש מהר והעסיס משפריץ לכל עבר(:  קילפנו לבד, קילפנו יחד… מצצנו, ליקקנו ויצרנו פעילות מתוקה מצחיקה ובעיקר דביקה. 

את הקליפה הנחנו בכלי מרכזי ולאחר מכן הפרדנו בעדינות בין הפלחים ולבסוף אכלנו בתאווה גדולה. מי מצא גרעין? את הגרעינים שלפנו והנחנו היישר באדמה אולי יגדל לנו עץ קטן ירוק מתוק. 

**מיץ הדרים** 

סוף השבוע הגיע ונשארו לנו המון הדרים בכיתה מה נעשה איתם לפני שירקבו? נכין מיץ הדרים.

הבאנו מסחטה ידנית, סכין וקרש חיתוך … האם צריך לקלף לפני שסוחטים? לא…. האם צריך לחתוך? כן!!!

גילינו שלכל פרי יש מיץ בצבע אחר.

הלימון- צהוב

לקלמנטינה ולתפוז- כתום 

לתפוז הדם יש מיץ… אדום!

את המיץ עירבבנו יחד ונוצר לנו מיץ הדרים כתום כהה מתוק מתוק.

**Gaby’s Corner**

Citrus fruit comes in many colors: 

Our favorite is ORANGES.

Some are BIG some are SMALL,

Some are SOFT and some are HARD.

They have a PEEL and SEEDS inside.

They are healthy for us with lots of VITAMIN C

We sat together peeling our favorite fruit and [singing](https://youtu.be/Nh-sulT-p3s).

בשבוע הבא נמשיך לחקור את משפחת ההדרים, וכמובן להתעסק בחורף. מחכות לכם בראשון - לא לשכוח בקבוקים מלאים וסדינים נקיים.

**צוות שכבת הבוגרים - אורטל, גבי, רוני, לימור, מייקי ונופר**