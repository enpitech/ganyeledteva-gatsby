---
title: גאווה ואהבה
date: '2018-06-09T00:00:00+03:00'
---
עדכון שבועי - ילדי הטבע הדמוקרטי  

**שבת שלום לכל המשפחות שלנו 
**

ביום שלישי הקרוב אני טסה לשבוע... לא אהיה בגן. הצוות המושלם כהרגלו נמצא כאן ואפר להמשיך לקיים קשרים כרגיל מול המובילות. 

כששאני לא נמצאת, מנהלת הגן לכל דבר ועיניין היא אורטל. 

בכל הקשור לצרכים אדמיניסטרטיביים ומשרדיים- יהב (עונה גם למיילים כאן) 052-5836547 

אודה לכם ולכן מאוד מאוד אם תכבדו את הפרטיות שלי והמנעו משליחת הודעות שאין דחופות... אני זמינה כמובן אבל אשמח שלא לדבר על חום ופרידות מחיתולים כשאני בחו"ל... :) 

רשמו לפניכן ולפניכם- **תאריכי מסיבות סיום!** כולן מתקיימות בימי שישי, לא אחים וללא סבים סבתות... פרטים נונספים בהמשך. 

אפרוחיה (נחמה) - 27.7.18 בשעה 10:00 

צעירים א' (רוחל'ה)- 27.7.18 בשעה 15:00 

צעירים ב' (יעקב)- 3.8.18 בשעה 15:00 

בוגרים (ציונה)- 20.7.18 בשעה 15:00 

**קשרים מול הצוות**- מבקשת להדגיש- קשרים טלפוניים מתקיימים אך ורק מול המובילות! אנא, הקפידו שלא לשלוח הודעות/ להתקשר לצוות הנוסף לשם הסדר הטוב. בנוסף, אם שלחם הודעה למובילה והיא לא ענתה 

, המתינו לתשובה. אנחנו לא צמודות לנייד שלו... אין צורך לשלוח גם לאחי, גם למחנכת השניה... המתינו בסבלנות תהיו בטוחים שאם לא עדכנו במשהו אז הכל מצוין :) 

**מונדיאל! **

לכבוד המונדיאל אנחנו מקיימים בגן הקרנת משחק!!! 

בתאריך 21.6 (צרפת- פרו) נפגש בגן בשעה 17:30. ההזמנה היא גם לילדים וגם להורים... נדאג להקרין על מסך ענק פלוס בירות, פלוס נשנושים! :) 

במייל נפרד ששלחתי אשמח לדעת מי בעניין . 

תודה לנתי אבא של ליאו על היוזמה המגניבה!!! 

**שבת של גאווה ואהבה! **

**אחי וצוות ילדי הטבע הדמוקרטי **

## אפרוחיה-נחמה

השבוע עבר בסימן תל אביב, לכבוד מצעד הגאווה. הקדשנו לכל נושא יום משלו ועסקנו בעולם הקרוב לנו. 

ביום ראשון נכנסנו לכיתה אחרי בשעת ארוחת 10 וחיכה לנו בית קפה! ישבנו יחד על הספות מסביב לשולחן, שרנו ביחד ברוגע, קשקשנו וסיפרנו בדיחות, שתינו תה ג'ינג'ר קר ומרענן. התנסינו בשתיה מכוסות של 'גדולים', כולם שמחו מאוד מההזדמנות לחקות את ההתנהגות של הדמויות החשובות שלהם. ישבנו סביב שולחן שבמרכזו מלפפון חתוך וקנקן תה ומי שרצה לקח בחופשיות. 

עשינו יום ים קליל ושמח, אחרי ששחקנו בחצר עם מים וחול, נכנסנו לכיתה. בכיתה פתאום הופיע ים משלנו, בחלקו חום זהוב כמו חול ובחלקו כחול כמו הים. ניסינו בתורות לשחות בעזרת הידיים והרגליים. התגלגלנו, השתכשכנו ולא שכחנו להזמין חבר/ה. מצאנו בחול כפות, מגרפות וסיר קטן, שאלנו את הילדימות איך משחקים בזה? ושיבחנו את הרעיונות היצירתיים שעלו כמו נגינה, ערבוב, איסוף ה'חול' ועוד. במה עוד נהוג לשחק בחוף? מטקות!!! לקחנו מטקה אחת והתמסרנו בעזרתה. הוספנו גם כדורגל והתמסרנו, כשהבקשה היא לנסות לומר את שם החבר/ה לה אני מוסר/ת את הכדור. 

הגענו גם ליפו, ישר לאבו חסן. הכנו יחד חומוס!! לקחנו קערה גדולה, כמה חברים שפכו לתוכה גרגרי חומוס, חברים אחרים הוסיפו לימון, כמון ומלח. הזמנת את הנחמות שניים בכל פעם לכתוש את החומוס בעזרת אביזרי מטבח. הוספנו טחינה וקצת מים והמשכנו במלאכה. לבסוף, זילפנו שמן זית וניגבנו בעזרת פיתות חמימות. חלק מהילדים העדיפו לאכול בעזרת כף וצלוחית במקום בפיתה. היה לנו טעים ובריא מאוד. 

הגענו לתיאטרון הבימה! ראינו הצגות מקסימות! המחשות לסיפורים אהובים. התחלנו ב'תירס חם' של מרים רות (הילדים מצטרפים לשירת התירס חם! בים בם בם!) והמשכנו להמחשה של הספר 'לבד על המרבד' מאת בריאן וילדסמית, בו שמחנו לפגוש חיות שאנחנו מכירים כבר מהבית, ממשחקים ומספרי תמונות אהובים. 

בשישי חגגנו כמו שאנחנו אוהבות בגן, מוזיקה שמחה, ריקודים, קבלת שבת עם חברים, דגלי גאווה צבעוניים ואהבה של כולנו בדיוק כמו שאנחנו. 

מבחינת הכיתה, התגבשנו מאוד כקבוצה וכבר ממש דואגים לעצמינו. אנחנו הגננות הבנו שאין סיבה שהכיתה תשתנה סביב הילדים מבלי שהם יקחו חלק ויראו את השינוי קורה. לכן כולנו יחד מפנים את השולחנות והכסאות אחרי ארוחת הבוקר, הילדים מאושרים שאנחנו סומכות עליהם ומאמינות בהם! גננת אחת מנקה שולחנות וכסאות ואחרת עומדת בדלת, הילדים לוקחים כיסאות נקיים ומוציאים אותם למבואה, אפילו מי שעוד לא הולך משתמש בכיסא כהליכון ומשתתף. את השולחנו אנו מוציאים יחד תוך שירה של 'עבודת צוות, עבודת צוות'. סידור הכיתה נעשה יחד, יוצאים לחצר כשהכיתה מסודרת ונעימה. 

לפני שנת הצהריים הילדים עוזרים לפזר את המזרונים (ולפעמים מעדיפים פשוט לקפוץ ולהתגלגל עליהם) וזה מקל עליהם למצוא את המזרון לפני השינה ולשכב לישון. בקימה משנת הצהריים אנחנו אוספות כמה שמיכות לערימה ומקפלות בנחת, הילדים רואים ויוצאים למסע חיפוש אחר שמיכות נוספות. גם את המזרונים הם אוהבים לערום ליד הקיר. 

מוצצים נלקחים ומוחזרים כמעט בלעדית על ידי הילדים. (למעט הצעירים יותר שנותנים לנו את המוצץ) 

**הודעות :**

אל תשכחו להקפיד לכתוב שמות על סדינים, בקבוקים, מחלקי מנות ומוצצים חדשים!! 

לא לשכוח לראשון סדינים נקיים ונע;1ט.ימים, שמתאימים למיטת מעבר (אין לנו מזרונים קטנים יותר) 

אם סבא/סבתא/בייביסיטר לקחה מהגן לוודא שיש מוצץ (בעיקר אם מישהו יצא/ה חולה) עדיף שיהיה מוצץ ספייר בתיק או במגירה. 

ציפורניים!!! השבוע ראינו כמה שריטות לא נעימות בכלל בגלל ציפורניים לא קצוצות. הקפידו על זה. 

**שבוע נהדר**

**קרן אלינור וטלי.**

## צעירים א'-רוחל'ה

שבוע קיצי לכולם! 

מה עושים בקיץ? הולכים לים! השבוע עסקנו הרבה בים. איך? מביאים את הים אל הגן! במפגש פרסנו על הרצפה שמיכה בצבע חום בהיר ולידה שמיכה כחולה. הנה החול והנה המים! אנחנו ממש בחוף הים! טוב אז מה עושים? הוצאנו לנו מגבת, פרסנו אותה על החול והוצאנו מהתיק את כל הדברים שהבאנו: קרם הגנה, כובע ומים, פרי לאכול כף ודלי ואפילו ספר לעיין בו. כל פעם הזמנו חבר אחר להראות לנו מה הוא עושה בחוף הים. לביא חבש כובע והלך עם התיק על החוף, בועז ואלונה אכלו ענבים ושתו מים, ג'ונאם ארז וליאו שיחקו בחול, איתי וארבל מרחו קרם הגנה, ניתן ותומר שחו במים, אלונה אכלה ושתתה לרב, ויערה עיינה בספר. 

כמה כיף בחוף! מה עוד אפשר לעשות בחוף הים? אולי נגלוש על הגלים בים? הכרנו לחבירמות את השיר "גלשן" של דני סנדרסון לו המצאנו תנועות ורקדנו ושרנו יחד. החברימות כל כך אהבו את[ השיר ](https://www.youtube.com/watch?v=COrqhqIcEuI)שהשמענו אותו בכל מפגש השבוע! 

> "ביום בהיר של שמש 
>
> אין שום עננים 
>
> אני וכל החבר'ה 
>
> אל הים נוסעים 
>
> לקחנו את האוטו 
>
> הבנות כבר שם 
>
> כשלים נגיע 
>
> נוציא את הגלשן" 

יכול להיות ממש נחמד לשמוע את השיר בבית ולראות אם החברימות מתחילים לגלוש על הספה.

מה עוד אפשר לעשות במים? אולי נשחה כמו דג? שמנו לחברימות את השיר "[שלושה דגים הלכו לטייל בים](https://www.youtube.com/watch?v=pwRq3KrHn5w)", שיר שאנחנו כבר מכירים אבל לא שמענו כבר הרבה זמן. כל פעם הזמנו שלושה חברים להיות הדגים שמטיילים בים ואחרי כמה זמן שהדגים היו צוללים למים התחלפנו. 

בחוף אפשר לעשות עוד דברים רבים! אולי נשיר שירים יחד? ישבנו כולנו יחד על החול, החזקנו ידיים ושרנו: 

"הנה מה טוב ומה נעים 

שבט אחים גם יחד!" 

היה מקסים לראות את החברימות מחזיקים ידיים ונעים מצד לצד לצלילי השיר. ממש אווירה של יחד! אויש אבל החול הזה שיושבים עליו נכנס נדבק לכל מקום! צריך לנער אותו החוצה! יש אפילו דקלום שלם על ניקוי חול. רוצים להכיר? 

> "אתמול אתמול 
>
> שיחקתי בחול 
>
> בניתי מגדל וארמון גדול 
>
> הכנתי עוגות 
>
> ממש משגעות 
>
> וכשסיימתי הייתי צריך להתנקות 
>
> אז נעמדתי זקוף 
>
> ניערתי את הגוף 
>
> וקארתי בקול: 
>
> חול, תיפול תיפול 
>
> חול, תיפול! 
>
> חול, תיפול תיפול 
>
> חול, תיפול!" 

לדקלום יש כמובן תנועות אבל החברימות הכי נהנים שמגיע החלק בו אומרים לחול ליפול כי אז קופצים ומנערים את הבגדים שכל החול יצא. החברימות ממש אוהבים את הדקלום הזה ויכולים לעשות אותו ברצף אינסוף פעמים בערך לפי הערכה גסה. 

גם בים וגם על החוף עושים מלא דברים ממש כיפים! אולי נהפוך את המעבר מהחוף לים למשחק? הכרנו לחברימות את המשחק ים יבשה: כשאומרים ים - צריך לרוץ אל הים ולשחות במים. כשאומרים יבשה - צריך לרוץ אל החוף שם אפשר לרקוד! מוכנים? ים! יבשה! ים! יבשה! יבשה! אוי מה זה אתם מבולבלים? אמרנו יבשה! נשארים על החוף! ככה המשכנו לשחק, כל פעם שני חברים יחד. לפעמים התבלבלנו, לפעמים הצלחנו, אבל תמיד נהננו! 

כל הדיבורים האלה על חוף במפגשים עודדו אותנו לשחק בחול בחצר. ישבנו יחד כל החברים בארגז החול, הבאנו לכל אחד כלי עם קצת מים וכל אחד בישל לו עוגה או קציצה או כדור שוקולד. החברימות מאוד נהנו מהשליטה שהיתה להם על המים שלהם וכל אחד הוא לעבוד קצת אחרת. חלק שפכו כל פעם מעט מים על החול, חלק שפכו את כל המים בבת אחת, וחלק העדיפו להכניס חול לתוך המים. הכל התנסות ולמידה בחול ומים. 

בגלל החום בחצר גם שיחקנו הרבה בקרח. ישבנו יחד עם קבוצת נחמה מהתינוקיה וקרן הגננת חילקה לנו קרח. מי יכול לשים קרח על האף? מי יכול לשים קרח על הלחי? והגב? איך זה מרגיש? ממש ממש קר! 

ביום אחר הכנו לנו קרח צבעוני. כבר ראינו שאפשר להכין קרח צבעוני מצבעי מאכל אבל אולי אפשר לצבוע את הקרח בעזרת אוכל? הבנו קנקן מים אליו הוספנו תבלין בשם כורכום. הראנו לכל החברים את התבלין והוספנו קצת למים. מערבבים היטב היטב ובאיזה צבע נצבעו המים? צהוב! 

מזגנו את המים הצהובים לתבנית ומלינו את הקנקן מחדש. הפעם הוספנו למים רסק עגבניות. מערבבים טוב טוב והמים הפכו לצבע... אדום! למחרת טעמנו את הקרח הצבעוני וגלינו להפתעתנו שבסך הכל, עדין יש לו טעם של מים. 

יום אחר שמנו לנו מים בשולחן המים והזמנו חברים לקחת מגבונים לנקות את הגן. אז מה עשו החברימות? החליטו לנקות את הדר! נקו לה את הרגליים הידיים והראש, טיפול מסור ודואג מאוד. 

בחברותא המשכנו לספר ולשיר את קיפודה עם מזוודה משבוע שעבר. בגלל שהחברים כבר ממש מכירים היטב את הסיפור עשינו איתם משחקים מסובכים יותר: הוצאנו את האביזרים השונים של החיות בשיר והנחנו בשורה על הרצפה. שאלנו את החברים עם מה צריך לשים את המזוודה? והחברים שכבר מכירים את השיר כל כך טוב אומרים יחד: "מטפחת וורודה!". ועם מה צריך לשים את המגבעת? "דלעת!". עם מה שמים את הממחטה לנגוב האף? "ג'ירף!". עם מה שמים את החליל? "מעיל!". ביום אחר הקשנו על החברים עוד יותר והזמנו כל פעם חבר אחר לסדר את האביזרים של החיות השונות בשיר. מה האביזרים של הקיפודה? ומה שייך לפיל? מה לתולעת? מה לקרנף? מדהים איך החברימות זוכרים כל כך טוב את החרוזים שבשיר! 

יום שישי השבוע היה מיוחד במיוחד כי חגגנו יחד את מצעד הגאווה בגן! במפגש סיפרנו לחברים שהיום אנשים צועדים ברחוב כדי לחגוג את האהבה שלהם. גם ארז הלך עם אמא ואמא שלו לצעוד במצעד! שאלנו את החברימות את מי או מה הם אוהבים. החברימות אמרו שהם אוהבים את אמא ואבא, חלקם הוסיפו שהם אוהבים מטוסים או לשיר... גם ענת והדר סיפרו את מי הן אוהבות - את המשפחה, החברים והחברות ברוחל'ה ומהבית. לכבוד המצעד החלטנו לרקוד עם מטפחות צבעוניות במפגש לצלילי השיר איזה כיף שיש המון חברים. היה ממש כיף! הריקודים המשיכו גם בחצר. במקום קבלת שבת יצאנו לחצר יחד עם כל הגן. כולם היו לבושים ממש צבעוניים, לחלקם היו ציורי פנים או אביזרים מגניבים. ישבנו כולנו יחד במעגל גדול ושרנו ביחד כל מיני שירים מצחיקים: קולילי, מי יכול לשים, ושובידובידו. כשסיימנו עם השירים שאנחנו מכרים מהגן, הזמנו את כל החברימות לקום ופשוט לרקוד איתנו. רקדנו והשתוללנו, היו לנו בועות סבון ומים קרים שהשפרצנו על החברימות. היה פשוט אדיר! 

הדרי שלנו חזרה אט אט לגן ושבוע הבא היא כבר חוזרת אלינו לשבוע רגיל. התגעגנו (: 

**הודעות ותזכורים: **

\*מצעים חדשים 

\*מגבונים של יוני (2 לגמולים, 4 לחיתולים) 

\*בקבוקים מלאים 

**נשיקות**

**הדר וענת**

## צעירים ב'- יעקב

הנה מה טוב ומה נעים הלו יעקב ביחד . 

כל השנה אנו מחזקים את היותנו קבוצה דואגים אחד לשני.. משחקים יחד ולומדים איך לקבל את השונה מאיתנו יש כאלה איטיים וכאלה מהירים יש כאלה שמדברים שוטף וכאלה שעדיין מנסים . 

אנו סבלנים נותנים לכל אחד ואחת את הבמה לזרוח והלו יעקב אוהבים לזרוח . 

מעגל החיבוקים חזר ואנו מוסיפים הפעם מילה טובה על החבר שלצידי ..אנו עדיין בהתחלה זה מוזר ושונה ולא קל למצוא מה לומר לאט לאט גם בזה נהיה אלופים ואלופות . 

אנו אוחזים ידיים שרים הנה מה טוב ומה נעים הלו יעקב ביחד , עוברים למחיאות כפיים מהירות ולאחר מכן בתיפוף איטי על הבירכיים. 

אחרי ששרנו אנו מחבקים לפי הסדר את החבר שלצידנו אני מזכירה שבמיוחד במעגלים האלה אין סובלנות להתנהגות לא חברית ולכן מי שבוחר לא לתת יד לילד מסוים לא יכול להיות חלק מהמעגל כמעט ולא קורה בהלו יעקב . 

נושא שאנו מדברים עליו המון בזמן האחרון הוא הבכי והדרך שלנו לעזור לאלו שנפגעו, נפצעו או שקצת מתגעגעים ... הבנו שהדרך היחידה שלנו לעזור היא כשאנחנו יודעים למה החבר/ה בוכים ... ואיך נדע אם לא מספרים . 

הכרנו שיר חדש שעוזר לנו ולחברינו להתגבר על בכי ... כשחבר בוכה ואנחנו לא מצליחים להבין למה… אנו שרים …! 

שוב באות הדמעות וכולם שואלים למה אתה בוכה ? ..... 

מדהים כמה שזה עוזר קודם כל בכי תמיד נרגע כשיש שיר ... ושכל החברים תומכים ומחכים לפתור את הבעיה בין אם זה לתת חיבוק לילד מתגעגע להביא מים לילד שנפגע מחבר או מגבון לח לברך פצועה. 

הכל הרבה יותר קל כשמדברים . 

[השיר המלא ](https://youtu.be/OWzbclVgdWQ)-מתןך ענן על מקל - רינת הופר 

"איפה כואב..?

שוב באות הדמעות וכולם שואלים – ילדה, למה את בוכה? 

שוב אמלי שכחה 

שצריכה להיות לה סיבה מוצדקת כדי לא להיות ילדה צוחקת ושמחה 

הרי לא תמיד אמלי בוכה רק בגלל שהיא קיבלה מכה 

ולא תמיד אפשר להראות סימן או פצע בתור הוכחה. 

שוב באות הדמעות וכולם שואלים – ילדה, למה את בוכה? 

שורף לך בבטן? 

לוחץ לך במצח? 

כואבת לך הברך? 

אולי יש לה פצע? 

את בוכה כי מיכל הלכה? 

נשבר לך עיפרון? 

אולי בגלל שהפסדת במשחק הכי אחרון? "

משחק קבוצתי חדש(: 

כולם מכירים את גשר גשר גשר מזהב 

כולם עוברים ,כולם עוברים ואחרון נתפס . 

במקרה שלנו נעמד. 

אנו בונים את גשר הלו יעקב והמטרה שהגשר לא יפול ושכל החברים יצליחו לעמוד ולבסוף יהיה לנו את הגשר הארוך ביותר . 

מתחילים - 

לביא עומד בפיסוק מתחתיו עוברת אמה ונעמדת גם היא בפיסוק עוד חבר מתווסף וכך הלאה ... 

לגשר אסור ליפול אנו נכנסים וזוחלים בזהירות כי אם נופלים מתחילים מההתחלה . 

החברים מתרגשים כשהגשר מחזיק ולא נופל מעודדים ונותנים עצות ... תורידו ראש פיסוק רחב יותר ... ידיים לצדדים לשמור על שיווי משקל. 

שבוע הספר - 

השבוע התעמקנו במבנה הספר ... 

יש לו דפים עבים וקשים ודפים עדינים המסתתרים בפנים . 

לדפים העבים קוראים כריכה ויש כריכה קידמית שהיא מקדימה וכריכה אחורית שהיא כמובן מאחור 

מה התפקיד של הכריכה ? לשמור על הדפים העדינים ולספר לנו בקצרה מה קורה בתוך הספר . 

זיהינו על הכריכה גם אותיות וציורים. 

האותיות יחד הופכות למילים והמילים למשפט מי כותב את הסיפור בספר - הסופר/ת 

והציורים מי מצייר אותם - המאייר/ת 

ומעכשיו כל ספר שאנו קוראים אנו מציינים את הסופרת ואת המאיירת כי בלעדיהן לא היה ספר . 

התבוננו בציור על הכריכה הקידמית וניסינו לנחש מה קורה בספר ... 

לקוף יש בעיה - מצוייר קוף לא שמח במיוחד די מהורהר והוא נמצא בתוך יער … הקוף עצוב כי הוא מחפש את אמא … זה לא פייר את הספר הזה החברים מכירים בעל פה … ניסינו ספר שאנחנו לא מכירים 

אחת ושתיים לשטוף ידיים - שאלנו את הילדים מה הם רואים בתמונה על הכריכה- 

ילדה המושיטה ידיים קדימה, הידיים מלוכלכות… היא בטח שיחקה בבוץ אמרו החברים… היא צריכה לשטוף ידיים הוסיפו לומר… 

רוצים לגלות?..פתחנו את הספר והתחלנו לקרוא גילינו בפנים ילדה המשחקת במים ובבוץ ואמא ששולחת אותה לשטוף ידיים כל הזמן וזה לא תמיד מובן לילדה למה.. בסוף גילינו שעל היד נחים המון חיידקים שאנחנו אפילו לא רואים ולכן חשוב לשטוף ידיים לפני כל ארוחה אפילו אם שיחקנו במים ואנו אוכלים עם סכום(: 

משחק ממש כייפי יצא מהנושא הזה אנו ממציאים סיפורים לפי הכריכה לפעמים קולעים ולפעמים מגלים סיפורים חדשים ומרתקים. 

בתוך ארגז ההפתעות הסתתרה לנו חברה חדשה ומעניינת במיוחד ... תולעת הספרים היא שומרת על הסיפרייה ומאוד אוהבת לבלוע ( לקרוא) ספרים ... ומאוד קנאית לספרים שלה ... 

סיפרנו שהחברים יתחילו לקחת ספר מהגן לשבוע האם זה ספר במתנה לא!!! את הספר אנו נחזיר לגן וניקח אחד אחר .... התולעת סיפרה שיש כמה תנאים להשאיל ספרים הראשון זה שאנו צריכים לאהוב ספרים (: 

אנו נדאג להם , לא נקרע, לא נדרוך ובטח לא נשפוך עליהם מים הם יהרסו . הספרים שייכים לגן שלנו למדנו לומר להשאיל מה זה אומר ? אנו מאילים ספרים לוקחים דואגים להם ומחזירים. 

תולעת הספרים לימדה אותנו את [השיר שלה ](https://youtu.be/WXRJzrsx7eM)… 

מתוך פרפר נחמד האגדי מילים ולחן דתיה בן דור כמובן(: 

"אני תולעת תולעת ספרים 

אני בולעת בולעת ספרים 

לפעמים הספרים הם ההורים שלי, 

לפעמים הספרים הם המורים שלי 

אבל יותר מכל הספרים הם חברים. 

יש ספרים דקים ועבים 

יש ספרים קשים וספרים רכים 

יש ספרים עצובים ויש ספרים מצחיקים 

ויש ספרים ממש מדליקים 

יש ספרים דימיוניים וספרים אמיתיים . 

אבל יותר מכל כן יותר מכל הספרים הם חברים שלי וגם שלי, ושלי! "

את החולצות שהבאתם פיזרנו על הריצפה ושאלנו מה עושים עם כל כך הרבה חולצות שלא צריך ... לזרוק לפח ... לשאול אולי חבר או חברה ירצו חולצה חדשה/ישנה ... אולי נקשור את כולן יחד וניצור חבל חזק ... או אולי נגזור לשולחן היצירה .... המון שימושים יש לבגדים ישנים ובקבוצת הלו יעקב אנו אוהבים שימוש חוזר ולכן תיק ספר זה משהו שאנחנו ממש צריכים וחולצות ישנות זו בחירה נהדרת לתיק . 

לקראת סוף השבוע וחגיגות הגאווה בעיר המדהימה שלנו החלטנו שאם לא נהייה במצעד נביא אותו אלינו ונערוך יום שישי של צבעים ואהבה בלי גבולות. 

הדרך שלנו לתמוך ….כמה כייף להיות במקום כזה שנותן לערכים שלנו מקום שנותן לקטנטנים האלה בסיס נפלא אמיתי ונקי לקבל האחר השונה והדומה . 

במפגש הגאווה דיברנו על המון סוגי משפחות של אבות אימהות רק אמא רק אבא ואמאבא . 

וסיכמנו שכל מה שילדים ובכלל בני אדם צריכים זה אהבה ולא ממש משנה ממי … 

התבוננו בדגל הציבעוני ספרנו וזיהינו צבעים והחלטנו ליצור לקראת המסיבה דגל של הלו יעקב… השתמשנו בכפות הידיים שלנו שהן דומות אך מאוד שונות ויצרנו פסים מרהיבים וציבעוניים. 

וכמו בכל יום שישי אנו עורכים חברותא וארוחת בוקר משותפת עם אחותנו הגדולה קבוצת ציונה סידרנו צלחות ציבעוניות ממש כמו בדגל קישטנו את המבואה ואכלנו ארוחה מלאה באהבה … ולמסיבה יצאנו ציבעונים קופצניים היה חם דביק השפרצנו מים הרגשנו ממש חלק מהמסיבה בטיילת(: 

גאווה ואהבה בגן שלנו 

הודעות ותיזכורות: 

נוהל יום א׳ סדינים רעננים ובקבוקי מים מלאים . 

מי שעדיין לא הביא חולצה יש עד יום ראשון אחרת לא יהיה תיק ספר וחבל… 

ומזכירה שיש מתלמדים בגן אימרו בוקר טוב הציגו את עצמכם (: 

**שבוע של אהבה **

**אורטל, אחינועם, ודור (מחכים לך ) .**

## בוגרים-ציונה

אז הפעם נתחיל מהסוף...סוף השבוע שלנו היה צבעוני וחגיגי מתמיד! חגיגות גאווה ואהבה בגן...כבר ביום חמישי התחלנו לדבר על חג מיוחד, צבעוני ונחמד, חג הגאווה. ואיך חוגגים את החג הזה? יש מאכלים מיוחדים שאוכלים? אולי שיר מיוחד ששרים? זה חג שפשוט אוהבים, רוקדים ושרים. מי צריך יותר מזה? כשישבנו למפגש הסתכלנו סביב, ושאלנו האם כולנו דומים אחד לשני או שונים? יש לנו צבע שיער שונה, צבע עור, עיניים ואפילו בגדים שונים שאנחנו אוהבים ללבוש. כל אחד הוא יחיד ומיוחד וקצת שונה מהאחרים. ואנחנו אוהבים ומקבלים את כולם, וכאות לכך עשינו את מה שאנחנו אוהבים לעשות בכל מפגש- מעגל חיבוקים! כל חבר מעביר את החיבוק שלו לחבר שיושב ליד, וכך אנחנו צוברים המון כוח להמשך היום. סיפרנו על מצעד מיוחד בעיר תל אביב, שבו חלק הולכים ברגל וחלק נוסעים במשאיות. מישהו אמר משאית? אז כמובן שנזמין גם את סמי הכבאי עם הכבאית שלו, שדומה מאוד למשאית... אירוע בלי נוכחות של סמי הכבאי, זה לא יכול להיות! 

דיברנו על הדגל המיוחד של חג הגאווה...כמו הדגל של מדינת ישראל..נזכרנו בצבעים ובצורות של דגל מדינת ישראל וציירנו את הדגל הצבעוני והיפה של חג הגאווה! למה בכלל קוראים לחג הזה חג הגאווה...? כי אנחנו גאים במי שאנחנו ולא מתביישים...החברים מצליחים לקשר באופן חיובי את המילה "גאה" שכן בגן אנחנו אוהבים להשתמש בחיזוקי "אני גאה בך מאוד", אך לפעמים הקישור הנוסף הוא קצת מסובך אז הוספנו גם את המילה אהבה. חג הגאווה והאהבה. שחר קדרון שאל האם גם בגן החדש יחגגו את החג הזה כי הוא מאוד יפה...אנחנו מקוות שכן, ואם לא, תמיד נוכל להציע שיחגגו☺ 

ביום שישי פתחנו דוכן של ציורי פנים צבעוניים בחסות אחי, אכלנו ארוחת בוקר צבעונית במיוחד עם קבוצת הלו יעקב , התארגנו והתקשטנו לכבוד מסיבת הגאווה והאהבה ולבסוף יצאנו לחצר לרקוד ולשיר. רצינו מאוד להזדהות עם המצעד אז השתוללנו כהוגן והזענו עד שלציורי הפנים שלנו מהבוקר כבר לא נשאר זכר....בכל אופן היה לנו כיף, תודה לכם הורים אהובים על הזרימה, הסבלנות בסוף היום והביטחון שאתם משרים על הילדים. 

לאלו שתהו או לא היו בטוחים, לגבי ההבדל בין חברותא ומפגש. החברותא היא סוג של עצירה עבורנו יזומה עבורנו. זה הזמן שלנו לשבת יחד, לשתות מים, לשחק משחק קליל, לשיר שיר או סתם לשוחח. אנחנו יושבים לחברותא אחרי שכל החברים הגיעו לגן ולפני המעבר לארוחת בוקר. האתנחתה היזומה בין הפרידה מהבית לבין כניסה ללו"ז של הגן היא לפעמים הכרחית ועוזרת לנו מאוד להתחיל את היום בכיף. 

עמריקי הביא לגן שקית עם בובות וחפצים ישנים מהבית, וביניהם הסתתר מעין מקל מענפי במבוק, שנראה לחברים כמו מיקרופון! המקל עשה גם מרשרש כמו רעשן, חבויים בתוכו כמה צדפים....החלטנו שנאמץ את המקל ונהפוך אותו למקל הדיבור שלנו. בכל בוקר בחברותה הבאנו את מקל הדיבור והעברנו אותו בין החברים שרצו לספר את שיושב על ליבם. מסתבר שלחברים יש הרבה מה לספר בבוקר, על הסוף שבוע, על אתמול, על הבוקר שהיה להם או על דברים שקרו לפני מספר חודשים ששווה להזכיר. למדנו את הכללים של מקל הדיבור, כשאנחנו שומעים את רשרוש המקל, סימן שהוא נמצא אצל אחד החברים שמחכה שנהיה קשובים וניתן לו לדבר. החברים בציונה כמו אלופים מעבירים אחד בין השני את המקל וכבר מסכמים ביניהם מי יהיה הבא בתור... 

החברים שמו לב שדור לא הגיע השבוע לגן ומאוד התעניינו מדוע..בחברותה סיפרנו לחברים שדור נפל וקיבל מכה חזקה ברגל והוא צריך לנוח בבית...החברים היו די המומים, הרגענו וסיפרנו שזה בסדר, גם אנחנו הגדולים מקבלים לפעמים מכה וכואב לנו...חשבנו מה יוכל לעזור לדור, החברים הציעו שנשלח לו סרטון, זה בטוח עזר☺ 

החברותה זה עוד זמן מעולה גם בשביל להעביר לחברים עוד קצת ערכים של אחריות ועצמאות, הלכה למעשה...אנחנו מזמינים חבר להיות האחראי או האחראית...ומה התפקיד שלו? אולי הוא מצטרף לתורנים לחלק בקבוקים? לא...הוא מחלק צלחות בארוחת הבוקר? לא....הוא אחראי לדאוג שהחברים שנכנסים לכיתה חולצים סנדלים, מתיישבים, שומרים על הנועם והחלק הכי כיפי, מזמינים כל פעם שני חברים לגשת לשטוף ידיים...ולארוחת בוקר. 

השבוע ארוחות הבוקר שלנו היו בסימן פרצופים! כל בוקר כשחילקנו את הירקות שאלנו איזה פרצוף נכין היום? בשביל הפרצופים היינו צריכים ירקות בכל מיני צורות וצבעים...פלפל אדום לפה, עגבנייה ללשון, מלפפון לגבות וכמובן זיתים לעיניים...בהמשך השבוע הפרצופים הפכו למגדלים, מכוניות ועוד ועוד...מסתבר שהם גם היו יותר טעימים.. 

אפשר ממש לראות שהרגלים מסוימים בארוחת בוקר שתחילה היה לנו מעט קשה איתם כמו למזוג לעצמנו טחינה שקשוקה ותוספות, להעביר את המגש לחבר שיושב לידי לפני שאנחנו מתחילים לאכול, לקרב את הכיסא לשולחן, לשבת בנועם ולשוחח שיחת חולין נעימה עם חבריי לשולחן, כל אלו דברים שציונה עושים כבר ממש כמו אלופים וכמעט לא זקוקים לתיווך מאיתנו. השבוע מרוב שארוחות הבוקר שלנו היו שקטות ונעימות, הצלחנו לשמוע את המתרחש בספרייה, בה קבוצת רוחל'ה מעבירים מפגש. שרנו יחד איתם, בלי שהם ידעו...את השיר האהוב של חווה אלברשטיין: 

"כולם מוחאים איתי כף... 

כולם מקישים בלשון... 

כולם מנסים כאן לשרוק... 

כולם מתחילים לצחוק.... 

כולם מנגנים בחליל.... 

כולם מקישים במשולש.... 

כולנו מכים בתופים! "

השבוע כאות הזדהות לחג הגאווה המגוון והשונה, היו לנו מפגשים שונים ומשונים, בכל מיני נושאים....קצת ספרים, קצת קיץ והרבה אהבה! 

באחד המפגשים הגיע לכיתה מפלצת...אבל זו לא מפלצת מפחידה, היא דווקא ממש מתוקה..מפלצת החיבוקים! כשהיא תופסת את אחד החברים ממש קשה לה לעזוב כי היא מאוד אוהבת לחבק...שאר החברים מיד נחלצו לעזרה ודגדגו את המפלצת עד שהיא שיחררה... 

דמיינו שהמפלצת הזו ממש גדולה כמעט בגובה של התקרה...ומה היא אוהבת לעשות? אולי לקרוא ספרים מצחיקים הציעו החברים...הבאנו לכיתה ספר ענק! על הוא מסופר? אין בו מילים ואין בו תמונות, רק דפי בד גדולים....המצאנו סיפורים כיד הדימיון, על ילד נחמד שקראנו לו קשקשתא שלא רצה ללכת לישון...(האלמנט המציאותי בסיפור)..הוא קם בבוקר ופגש עננים...לחלק מהעננים היו פרצופים כועסים וחלק צוחקים...החברים טענו שהפרצופים כועסים כי העננים קיבלו מכה...אולי הם צריכים עזרה...המשכנו להמציא ולדמיין סיפורים בעזרת הספר הגדול, וחשבנו שיהיה מאוד נחמד לכתוב סיפור על ציונה... 

בהמשך השבוע קיבלנו באופן חגיגי ורשמי את הקיץ שלנו! גילינו שרוב החברים בציונה אוהבים ללכת בקיץ לים! חלק אוהבים גם ללכת לבריכה שם למים יש ריח קצת מוזר....של כלור. סיפרנו ודיברנו קצת על ההבדלים הגדולים בין הים לבריכה, בבריכה יש דשא ובים יש חול...בבריכה אין גלים...גם בבריכה וגם בים יש מציל! ומה הוא עושה המציל? שורק במשרוקית ומזהיר את החברים מפני הגלים המסוכנים...ואיפה יש דגל לבן ודגל שחור? בים כמובן....כשהונף הדגל הלבן התחלנו בתנועות של שחייה וכשהתנוסס לו הדגל השחור הבנו שהים מסוכן ועצרנו....כנראה שהגלים מאוד גבוהים ויש סחף....אז חזרנו לחול, גם שם לו משעמם כלל! קודם כל מרחנו קרם הגנה בכל הגוף....מי יכול לעזור למרוח קרם הגנה בגב ובעורף...לבד זה קצת קשה.. 

חלקינו העדפנו לנוח בצל או להסתלבט על מזרון הים...חלקנו בנינו ארמונות בחול! 

למרות ההעדפות השונות בסופו של דבר כולם הצטרפו לשיר: 

"אתמול, אתמול 

שיחקתי בחול, בניתי מגדל וארמון גדול! 

הכנתי עוגות, ממש משגעות 

וכשסיימתי...הייתי צריך להתנקות! 

אז נעמדתי זקוף, ניערתי את הגוף 

וקראתי בקול... 

חול, תיפול, תיפול 

חול תיפול! 

חול תיפול, תיפול 

חול תיפול! :

ים או בריכה, בריכה או ים...זה בכלל לא משנה, העיקר שיש ארטיק! החלטנו לפתוח בכיתה דוכן ארטיקים אך נתקלנו בבעיה...יש חברים שמעדיפים גלידה בגביע ולא ארטיק על מקל...אז הבאנו לכיתה מקלות ארטיקים, ניירות להכנת גביעים ויצאנו לדרך...גלידה בטעם סורבה, גלידת תות וארטיק אבטיח....גם זולה וגם בכאילו! הגלידה הכי טובה ומשבוחה! יצאנו לחצר, במקום ברכבת באוטו גלידה....המשכנו למכור גלידות וארטיקים בחצר...בארגז החול נפתח דוכן סורבה והחברים בציונה מכרו להלו יעקב ב50 ₪ לכדור..ירידה יחסית מרשימה במחירים לעומת ה200 ₪ בדוכן של רומיצ ועמית בחודש שעבר... 

"יש לי גלידה הכי טובה, 

הכי טובה ומשבוחה, 

קנו ממנה ילדים... 

קוקו אהה! גלידה טובה! "

בסוף היום אנחנו לא שוכחים לקרוא לקבוצת רוחל'ה לאכול יחד כריכים ופירות ולאחר משחק או שיר אנחנו מתפצלים בחללים השונים...השבוע הקדשנו את סוף היום להעמקה במגזינים השונים שיש לנו בגן...עיינו בהם וחיפשנו תמונות של דברים שאנחנו אוהבים...מאכל מיוחד, מכונית או פרח..קרענו את התמונה, זה היה קצת קשה...צריך לאחוז את הדף ביד אחת ולקרוע עם היד השנייה וכמובן לנסות לקרוע רק מסביב ולא את התמונה עצמה...את התמונות שאנחנו אוהבים קיפלנו והכנסנו לתוך מעטפות! 

סוף היום שלנו מתחיל בשעה 15:30 כשאנחנו מחלקים כריכים ונגמר ב16:30 כשאחרון ההורים מגיע לגן....השעה הזו אמנם מוגדרת כסוף היום, אך מבחינתנו התהליכים החינוכיים, השיח וההתנהלות מול הילדים האחרים שנמצאים עדיין בגן ממשיכים גם בשעה הזו. מדוע אני מציינת זאת? חשוב לנו שתדעו שאם נדרשת התנהלות מסוימת מול אחד הילדים, אנחנו לא נסתכל על השעון ונחליף "כובע" בגלל שהשעה מאוחרת ויש הורים שמסתובבים בגן. אנא כבדו אותנו ואת שיקול הדעת שלנו, כמובן שאתם מוזמנים בכיף לשאול מה עומד מאחורי זה ומדוע. 

**הודעות ותזכורות: **

מתגבש צוות מסיבת סיום...מי שמעוניין להצטרף..נשמח! 

מידע לגבי דברים שקרו במהלך היום, פרידות, שנת צהריים וכו' נעשית אך ורק מולי, אם אני לא עונה במהלך היום אני כנראה עסוקה עם הילדים, מבטיחה לחזור בהקדם. בימי רביעי אתם מוזמנים לשאול אותי/ליטל. 

מגבונים לחודש יוני- מי שעדיין לא הביא... 

נוהל יום א'- תיק ספר, סדינים רכים, בקבוקים מלאים (רצוי גדולים ולא כוסות, הילדים שותים המון..) ותמונות סופ"ש☺ 

**שיהיה לכם שבוע גאה צבעוני וקסום,**

**אוהבות, שירז וליטל**
