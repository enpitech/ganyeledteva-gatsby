---
title: בין החגים לגן
date: 2022-10-07T10:16:20.145Z
---
<!--StartFragment-->

**שבת שלום לכל משפחות הגן!**

כמה הודעות קצרות לפני העדכון:

1. אנחנו יוצאים לחופש סוכות מיום ראשון עד שלישי, כלומר חזרה לגן ביום רביעי ה12.10.\
2. מגבונים: חודש חדש נכנס, והגיעה העת לסבב מגבונים חדש - מזכירות להביא 4 חבילות לילדימות עם חיתולים ו-2 חבילות לילדימות גמולים.\
3. חיתולים: ילדימות עם חיתול, שימו לב להכניס מדי יום 4-5 חיתולים לתיק. אנא הקפידו לכתוב עליהם שם!

**חג שמח מאחינועם, עומרי וכל צוות גן ילדי הטבע הדמוקרטי**



## **שכבת הצעירים**

איזה כיף היה לחזור מראש השנה ולהרגיש שהילדימות כבר מכירים, בטוחים בעצמם ושמחים לחזור לגן! עברו עלינו שבועיים מאוד מקוטעים, אבל הילדימות הראו לנו שהם כבר מספיק בטוחים בגן בשביל להתמודד עם ההפוגות.

**אז מה היה לנו בשבועיים האלו?**

אנחנו ממשיכים להכיר את סדר היום שלנו, ומלמדים את הילדימות להיות יותר ויותר עצמאיים בתוכו. התחלנו לעשות מעברים בקבוצות - אני עוברת ביחד עם כמה חברימות מהכיתה לחצר או מהחצר לכיתה. אנחנו רוצים לעבור בצורה מסודרת כדי לא ליפול או לדחוף אחד את השני, וגם לא לחסום את המעבר. זוהי בעצם פעולה מאוד מורכבת שכמבוגרים אנחנו לא חושבים עליה הרבה, אבל ילדימות רק מתחילים ללמוד להיזהר ולשמור אחת על השני. אנחנו נכנסים למסדרון ומחכים לחברימות שלקח להם קצת יותר זמן לצאת מהכיתה. כדי לא לחסום את המעבר, אנחנו נעמדים צמוד לקיר. כשכולם הגיעו, אנחנו יכולים להתקדם למסדרון הבא, ומשם - לחצר!

בחצר חיכתה לנו השבוע הפתעה חדשה - ילדימות מאוד אוהבים  , למצוא את המשחקים שהם אוהבים במקום שלהם, לחזור לשולחן המים ולארגז החול המוכרים. אבל מאוד כיף גם לגוון ולשדרג את המשחקים והפעילויות שלנו. השבוע במקום הכלים של שולחן המים חיכו לנו צורות צבעוניות מסול. מה נעשה איתן? הדבקנו אותן לשולחן המים, ואז בדקנו וראינו שאפשר גם לקשט את הארגז השקוף שלנו בצורות צבעוניות - ואפילו את הקיר שמתחת למאוורר. זה היה ממש כיף, ובמקביל גם איפשר לנו עבודה על מוטוריקה עדינה של אחיזת פינצטה :)

ומה עוד בחצר? אנחנו מאוד אוהבים למצוא מקומות מסתור בחצר. בית ההוביט הוא כמובן הבית הכי פופולרי, אבל הילדימות גם אוהבים להסתתר מתחת לשולחן, בתוך בריכת הכדורים, ואפילו מתחת לדף גדול! חיפוש המחסה מחבר אותנו לחג הסוכות המתקרב. נעזרנו גם בספר האהוב "הבית של יעל" (מרים רות) כדי לחשוב אילו דברים יכולים לשמש כ"בית" עבורנו.

כפי שבוודאי כבר שמתם לב, בגן שלנו אנחנו מתייחסים לחגים באמצעות סממנים, סימנים ומאפיינים שאנחנו בוחרות להדגיש, ולא בדרך המסורתית. בצורה זו, אנחנו מאפשרות לכם לנהל את השיח הרצוי לכם על החגים, על הגישות והמסורות המשפחתיות שלכם. ומצידנו, אנחנו נעזרות בחגים כדי ללמוד על הסביבה שלנו ולהתחבר לערכים שחשובים לנו.

כך למשל, בסוכות אנחנו מדברים על הסוכה ועל אירוח בסוכה. ועל מה אנחנו מדברות לקראת יום הכיפורים? על חברות, על ראיית האחר.ת ועל שמירה על סביבתי והחברימות שלי. נעזרנו בסיפור "לבד על המרבד" (בריאן ויילדסמית) כדי לחשוב קצת איך נעים לי לשבת - האם צפוף לי? רועש לי? ומה אני עושה כשאני מתעצבנת? מה עוד אפשר לעשות?

**צוות שכבת הצעירים - חוה, בר, הדר, שגיא, רבקה, עדי, יגאל ומיכל**

## **שכבת הבוגרים**

**חברות- יום כיפור**

יום כיפור הוא סיבה נהדרת להעמקת העבודה הקבוצתית בשיח על חברות, אמפתיה, מודעות קבוצתית וכללי התנהגות השומרים על אווירה מכילה ומעצימה בשכבה.

בעזרת הספר "לבד על המרבד" (בריאן ויילדסמית) תירגלנו את הדרך בה אנו מתקשרות את הצורך שלנו. מה קורה לנו כשאנו מתעצבנים? איך אני מרגישה שלא נוח לי? לבסוף גם ניסינו למצוא פתרונות משותפים: מה אפשר היה לעשות? למשל… במקרה של הספר החתול היה יכול לומר שהוא מעדיף לבד, החברימות היו יכולים לשאול אם אפשר להצטרף.

**יום האופניים**

לא נוכל לברוח מאחד ממנהגי יום כיפור החילוני שהוא זמן משפחתי משותף על כבישי העיר.

למה זה בכלל אפשרי?  ביום הכיפורים לא הולכים לעבודה, ולא לגן. לא נוסעים בכלי תחבורה כך שהכבישים ריקים-ריקים וזו הזדמנות לצאת לרכיבה משפחתית.

דיברנו על בטיחות: אמנם אין מכוניות על הכביש אבל הן כן יכולות להופיע אז נשים לב. וכמובן הקסדה! החלק החשוב ביותר! הקסדה מגינה לנו על הראש. אתם כמובן מוזמנים לפתח את השיח בבית לקראת הרכיבה או הטיול המשפחתי בשכונה. 

**סוכתי הסוכה נהדרת וירוקה**

מהי סוכה? מהו חג סוכות? איזו מן מילה מצחיקה זו סוכה?

דיברנו על מהו מחסה זמני וממה הוא יכול להיות עשוי: זהו בעצם חדר קטן שאפשר להקים מהר ולפרק מהר. בחצר חיפשנו סוגי מחסה שונים: בתוך הבית, בתוך צמיג גדול, בין מתקני הג׳ימבורי. חלק מהם היו קבועים, וחלק זמניים ומתפרקים כמו סוכה! קראנו את "הבית של יעל" מאת מרים רות וראינו אילו סוגי מחסה יעל מוצאת. 

אז איך בונים סוכה? יחד עם הילדימות אספנו את הציוד עמודים, בד גדול חוטים ומספריים ויצאנו למשימה להקים סוכה גדולה לכל ילדי הגן. את הבד פרשנו בחרנו היכן להניח ומתחנו יחד.. 

את פנים הסוכה קישטנו בשרשראות ממשחקים כמו צינורות ומגנטים פעילות שונה יצירתית ואף סביבתית.. 

לפי מנהג החג בילינו בסוכה והזמנו את היברימוץ מהקבוצה הורודהה להתארח אכלנו פרי שרנו שירים והיה מרגש נורא. חג סוכות שמח (: 

**ארוחת בוקר**

בשבועיים האחרונים השכבה התחילה עבודה על אכילה בבופה. מה זה אומר? שולחן ועליו מגש ירקות, מגש לחם, ממרחים, ותוספות. הילדימות ניגשים, בוחרים צלחת ואומרים למחנכת שיושבת לצד הבופה מה הם רוצים לאכול הבוקר. לאורך השנה האחרונה דיברנו הרבה על חשיבות מגוון הצבעים בצלחת, ועכשיו אנחנו יכולים לפתח את השיח הזה, תוך שאנחנו נותנות מקום להעדפות האישיות של הילדימות. עוד דיברנו רבות על איך עומדים בתור - אנחנו מחכים בסבלנות שהילדימות שלפנינו יסיימו את "ההזמנה" שלהם. חשבנו גם למה לא משתוללים או צועקים בכיתת האוכל? כדי שהמחנכת תוכל לשמוע את "ההזמנה" של כל אחד, וגם כדי שלכולם יהיה נעים לשבת לאכול. הילדימות בוחרים.ות היכן לשבת וכמובן מפנים.ות את הצלחת אחריהם.ן - הם כבר ממש אלופים בזה!

**צוות שכבת הבוגרים - אורטל, גבי, רוני, לימור, מייקי ונופר**



<!--EndFragment-->