---
title: הגשם הגשם, נפל על אפי
date: 2021-12-09T20:20:19.305Z
---
היי הורימות,

כמה הודעות ממש קצרות לפני שנעבור לעדכון:

1. **רישום**: מזכירים כי ביום רביעי 15.12.21 הרישום הפנימי מסתיים וההרשמה לגן נפתחת גם למשפחות חדשות. אפשר להגיע עם כל המסמכים מוכנים ביום ראשון 12.12 וביום רביעי (יום אחרון) 15.12 בין השעות 16:30-18:00.
2. **סמינר צוות**: מזכירים כי בתאריך 13.1.21, יום חמישי, הגן לא פועל לטובת יום סמינר והכשרת צוות. (מצויין כמובן בלוח חופשות ובלוח השנה שנמסרו לכם בתחילת השנה). 

**שבת שלום ומנוחה!**

**אחינועם וכל צוות גן ילדי הטבע**

## שכבת הצעירים

שבוע רגוע וקריר עבר על שעכבת הצעירים, הגשם מרגש אותנו בכל ביקור ובכל פעם אנו מגלים כמה הילדימות סקרנים לגלות דברים חדשים.

המשכנו את השיח על החילזון ואפילו שמענו עליו סיפור!

תכף נעמיק בדברים אבל כמו כל שבוע קצת הודעות:

* **נוהל יום א'**: כרגיל ניפגש עם סדינים נקיים ובקבוקים מלאים! מי שטרם הביאו שמיכות חורף, הגיע הזמן :) הכיתה אמנם חמימה ונעימה, אבל כדאי שמיכה יותר מחממת מטטרה בכל זאת.
* **גרביים**: בקיץ אנחנו לרוב מבקשים מילדימות החולצים נעליים לפשוט גם את הגרביים, תוך שיח על כך שהגרביים מאוד מחליקות בתוך הגן. בחורף אנחנו בכל זאת מעדיפים שגם אם חלצנו נעליים/מגפיים, הילדימות יישארו עם גרביים, כי כבר מתחיל להיות קר! לכן כדאי לשים לב כי לילדימות גרביים שאינן מחליקות/עם פסי גומי נגד החלקה. מי שרוצים מוזמנים גם להביא נעלי בית שניתן להשאיר במגירה בגן והילדימות יוכלו לעבור אליהם כשמתאים להם. וכמובן גרביים ספייר למקרה שנרטבנו!

**חורף, הגשם מטפטף על העורף**

החורף בא לבקר גם השבוע וטיפות הגשם שטפו לנו את הגן מבחוץ. מה מגן עלינו מהגשם? קירות, מחסה, תקרה. ומה יגן על המשחקים שלנו מהגשם? בית ההוביט שלנו! את בית ההוביט החברימות ממש אוהבים אך בימים גשומים גם המשחקים צריכים מחסה והכניסה לבית ההוביט לא מתאפשרת. רבים מהמשחקים דורשים ישיבה על הדשא או הדק, אבל הם ממש רטובים וזה לא כל כך נעים ומרטיב את המכנסיים! אז מה אפשר לעשות בחצר כשבית ההוביט מלא והמשחקים לא נמצאים בחצר?

פתאום גילינו שהחצר ממש פנויה וכיף פתאום לרוץ, לרקוד, לקפצץ ולהסתובב בה! שמענו לנו מוסיקה חורפית מהנה, ורקדנו לנו על הדשא ועל הדק בכיף!

ומה עוד אפשר לעשות בחצר כשרטוב? לשחק בארגז החול! כשהגשם יורד, הכיסוי הגדול המגן על ארגז הול מכסה אותו, ואנחנו יכולים להתבונן בטיפות המצטברות מעליו והופכות לשלולית אחת ענקית. המים של השלולית הזו קרים ועמוקים, ואנחנו לא יכולים לקפוץ לתוכה - זה ממש לא נעים! כשהגשם מפסיק לרדת, אנחנו פותחות את ארגז החול, גורפות החוצה את המים בעזרת דליים והילדימות. והחול בארגז החול נותר יבש יחסית, ונעים למשחק!

בפינה המקורה שלנו, אנחנו יכולים לעמוד גם כשגשום ולהתבונן בגשם היורד, וכמובן לצייר בשלל צבעים, לעבוד בבצק, בחימר, במדבקות…

**הרוח, הרוח, צבט את ריסי**

מחוץ לחצר שלנו יש שיח גדול ועירום מעלים, שלרוב איננו ממש שמים לב אליו. השבוע, הרוח תקפה אותו בכל הכוח. פתאום, אחד החברים הבחין בענף ענקי ששוכב על הרצפה. כל החברימות הסתקרנו לראות ולהרגיש אותו. ניגשנו לענף והתבוננו בעזרת מחנכת. גילינו שמהענף יוצאים קוצים קטנים ודוקרניים. ניסינו לגעת בקצה הקוץ עם האצבע והרגשנו דקירה קטנה. האם אנחנו יכולים לשחק בענף?

אם נשחק בענף אנו עלולים לפגוע בעצמינו או בסובבים אותנו. לכן, אחרי שסיימנו להתבונן בו, הוצאנו אותו מהגן והנחנו במקום בטוח בו לא יפצע אף אחד: פח הגן הגדול.

**טוק טוק טוק, צא חילזון**

עם הגשם הגיע עוד חבר טוב שלנו, החילזון. החילזון הוא חיה מרתקת שמלווה אותנו כל החורף, ויש המון מה ללמוד ממנה ועליה! בשבועות האחרונים, לקראת החורף ולקראת תחילת חגיגות יום ההולדת, קראנו בספר "ברלה, ברלה צא החוצה". חיפשנו יחד עם בר'לה את החברימות שלו ושמחנו כשכולם הפתיעו אותו ליום ההולדת הכי טוב שלו אי פעם!

לשיר "[חילזון פוגש חבר](https://www.youtube.com/watch?v=VRf9RZa-HRI)" שאנחנו מתרגלים כבר כמה שבועות, הוספנו את "[טוק טוק טוק, צא חילזון](https://www.youtube.com/watch?v=lUDJ9FzyyP4)", שגם הוא בעל מהירויות משתנות, ובו אנחנו מעודדים את החילזון לצאת מהקונכייה, אך הוא מסרב, עד שלבסוף מגיע הגשם ומושך אותו החוצה!

בשבוע הבא נמשיך להעמיק בנושא החורף, ונקווה לימי חורף שמושים ונעימים!

**מאחלות לכם סוף שבוע מלא בסקרנות וכיף**

**צוות שכבת הצעירים: חוה, מיכל, בר, עדי, רותם, שיר וחולוד.**

## שכבת הבוגרים

 **גשם מטפטף על העורף**

השבוע התחיל להיות קצת יותר חורפי - השמש בקושי יצאה לבקר אותנו מבין העננים, ולכן גם היה יותר חשוך וקריר. חלק מהמשחקים בחצר היו עם טיפות גשם קטנות מהלילה, ועל כיסוי ארגז החול שלנו נוצרה שלולית ענקית של מים. במפגש דיברנו על כל הסימנים האלה, והבנו שהחורף כבר ממש כאן! אז תהינו, כיצד נוצרות שלולית? ממה הן עשויות?

> גשם, גשם משמיים,
>
> קול המון טיפות המים.

המון חברימות סיפרו שהם אוהבים לקפוץ בשלוליות, במיוחד כשהם נועלים מגפיים והמים לא חודרים פנימה. בהמשך שאלנו כיצד נוצר הגשם? מאיפה הוא מגיע? [מהעננים האפורים](https://youtu.be/u2yJkxT87_U%20-%20%D7%A2%D7%A0%D7%A0%D7%99%D7%9D)! איפה עוד יש מים? בברזים, בכינרת, בבריכה ובים! אז איך הם מגיעים לשמיים? השמש החזקה בקיץ מחממת את הים - המים הופכים לאדים - בשמיים האדים מתחברים לעננים - וככל שיש יותר מים בענן הוא הופך לגדול יותר ואפור יותר. 

**עובדים בגינה**

בחלק האחורי של החצר שלנו, יש גינה שקצת נעלמה בין משחקים שונים כמו כדורים, כפות, קוביות וכדומה שהילדימות בדקו בעזרתם תחומים כמו כבידה ותעופה, צמחים קצת נבולים והמון פוטנציאל! החלטנו שהגיע הזמן לממש אותו, אז הפשלנו שרוולים והתחלנו לעבוד. בשלב הראשון, הוצאנו את כל המשחקים. גילינו לא מעט מהם ממש בתוך האדמה, ותהינו כמה זמן הם שכבו שם. שמנו לב גם שהאדמה מעט בוצית, ושאלנו איך זה קרה? הילדימות מצאו סימנים של גשם מהלילה כמו שלוליות קטנות, וטיפות זעירות על המשחקים. בשלב השני ניקינו את המשחקים, מיינו וסידרנו במקום. ממש נהנו למצוא את כל המשחקים האבודים שלנו בגינה. בשבוע הבא נמשיך לסדר את הגינה, השלבים הבאים הם ריענון האדמה ושתילת צמחי חורף :)

 **ברזים חדשים**

התחדשנו בברזים חדשים בגן, וזה זימן לנו הזדמנויות רבות ללמידות אישיות וחברתיות. 

איך? הברזים החדשים גרמו לזרם המים להיות הרבה יותר חזק. מה זה אומר? שאם פותחים את הברז עד הסוף, כל המים משפריצים ממש כמו גשם ישירות עלינו, על החברימה שלידינו וגם על רצפת השירותים. גילינו שמים על הבגדים והשיער זה לא תמיד נעים, לפעמים זה קר ונדבק לגוף. בנוסף, החורף כבר ממש כאן - הבגדים לא מתייבשים במהירות כמו בימי הקיץ, ואנו עלולים להיות חולים. כדי להימנע מכל אלה, למדנו כיצד לפתוח את הברזים בצורה נכונה. זרם חלש, ששומר על הבגדים והרצפה יבשים. למדנו שכאשר יש המון מים על הרצפה, זה מאוד מחליק ומסוכן. זו גם הסיבה מדוע אנו שומרים על זהירות ולא רצים או קופצים בחלל השירותים. ואם בכל זאת השפריצו לנו קצת מים על הרצפה? במקום לחכות שמחנכת תנגב, גם הילדימות לעתים קרובות לוקחים נייר ניגוב ידיים ומנגבים אחריהם את הרצפה, ולוקחים אחריות על הסביבה שלהם ועל בטיחות החברימות.

 בהקשר זה, יש לנו גם בקשה מכם ההורימות: בקיץ אנחנו לרוב מבקשים מילדימות החולצים נעליים לפשוט גם את הגרביים, תוך שיח על כך שהגרביים מאוד מחליקות בתוך הגן. בחורף אנחנו בכל זאת מעדיפים שגם אם חלצנו נעליים/מגפיים, הילדימות יישארו עם גרביים, כי כבר מתחיל להיות קר! לכן כדאי לשים לב כי לילדימות גרביים שאינן מחליקות/עם פסי גומי נגד החלקה. מי שרוצים מוזמנים גם להביא נעלי בית שניתן להשאיר במגירה בגן והילדימות יוכלו לעבור אליהם כשמתאים להם.

**בשבוע הבא נמשיך לחקור את החורף,** 

**סופשבוע מכורבל מכל צוות שכבת הבוגרים: אורטל, גבי, נופר, הילה, רוני, תמר ושגיא**