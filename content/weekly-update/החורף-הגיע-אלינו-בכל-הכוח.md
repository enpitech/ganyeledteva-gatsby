---
title: החורף הגיע אלינו בכל הכוח
date: '2018-12-08T20:47:58+02:00'
---
עדכון שבועי- ילדי הטבע הדמוקרטי

**שבת חמימה ונעימה
**

יום ראשון החג בחופשת חנוכה.

יום שני הגן מסיים פעילות בשעה 16, אפשר להתחיל לאסוף החל מ15:15.

בשעה 17:30 נפגשים כולנו למסיבת חנוכה באיחור קליל, בדיוק באותה המתכונת שתכננו לאכילת סופגניות אחרונה לעונה זו.

כרגע, שתי משפחות הציעו להביא מגשי ירקות, כך שיהיו נשנושי ירקות וסופגניות.

אם יש עוד איזה 5-6 משפחות שבא להן להביא פשטידות או משהו כזה, דברו איתנו. 

**ימי הגשם **הגיעו לביקור, שימו לב בבקשה שפינת העגלות שלנו אינה אטומה לחלוטין... מומלץ לשים גם כיסוי ניילון משלכם, לראות שהעגלה עומדת בשלום ולא שרועה על הרצפה (הדשא סופג מים).

הסווטשרטים והמעילים שלכם נשארים במגירות/ תלויים ליד התיק. אל תשכחו לקחת.

בבקשה שמרו את **הקוד לכניסה **ושלחו גם לסבים סבתות, קשה לנו לפתוח את הדלת כל כמה דקות. בנוסף, שימו לב שיש השהייה של שניה עד שהדלת נפתחת. 

**רישום-** הרישום הפנימי הינו עד סוף דצמבר, אנחנו לא זוכרים מי תפס אותנו בסוף היום וביקש להזכיר שרושם, פשוט הביאו את כל המסמכים יחד :) אנחנו מעדכנים ברשימה שלנו מי שהביאו. אני מזכירה כי שריון מקום מותנה בחתימה על החוזה על כל סעיפיו והנספחים, מתן 12 צ'קים (אין אפשרות לשלם בהעברות), ודמי רישום.  

**הרצאה בנושא דיאלוג מבוגר ילד-** אנחנו נפגשים השבוע ביום חמישי בשעה 20:00 להרצאה בנושא דיאלוג מבוגרים וילדימות... בגן שלנו. אנא ודאו כי אתם רשומים ברשימה. היא מצורפת כאן. מספר המקומות מוגבל. משך ההרצאה, כשעה וחצי, 

 מומלצת בחום רב!

**באהבה**

**אחי וכל צוות ילדי הטבע הדמוקרטי**

## צעירים א'- שמוליק

חג האורים כבר לגמרי כאן, מדי ערב אנחנו מתאספים יחדיו עם כל המשפחה ומדליקים את נרות החנוכה.  

עבורנו זו הזדמנות נהדרת להבין בכלל מה זה אור, מהיכן הוא מגיע, מה קורה כשאין אור ומה עושים כשחשוך…

**מפגש
**

כמו בכל מפגש גם הפעם התחלנו את המפגשים שלנו מהשיר בוקר הקבוע שלנו ב״בוקר שמש אור״ רק שהפעם שמנו דגש על השמש שלנו שמפיצה אור, שולחת את קרניה, מחממת אותנו ומאירה סביב. 

על גבי דף גדול, ציירנו עיגול צהוב גדול… ״שמש! שמש!״ צעקו החברים, מתוך השמש שלנו יצאו קרני אור בדיוק לכיוונם של החברים, כך כל אחד מהילדימות זכו לקרן אור מיוחדת משלהם. 

השמש  זורחת בבוקר ומביאה איתה את היום. מה עושים כשהשמש זורחת בשמיים? מתעוררים, שוטפים פנים, מצחצחים שיניים ומתארגנים לגן… 

> ״איזה בוקר נהדר! 
>
> כאן מציץ מחלוני
>
> ואני צועד ושר 
>
> אל גני! גני שלי!…״

מיד עם יצאתנו לחצר חיפשנו את השמש. מצאנו אותה אי שם בשמיים! גילינו שנורא קשה להסתכל עליה ישירות! האור שלה כל כך חזק שהוא מסנוור אותנו…אבל אפשר להתבונן סביב ולראות על מה היא מאירה - מצאנו נקודות אור שונות על הדשא, נגענו בהן והרגשנו שהן חמות ונעימות לעומת חלקים בהם אין שמש.

לפתע הגיע ענן והסתיר את השמש שלנו… שמנו לב שנעשה קצת יותר חשוך כי הענן הסתיר את האור שהשמש מפיצה.

למחרת שוב דיברנו על השמש והאור, הזכרנו את הענן שהסתיר את השמש. הפעם ניסינו גם אנחנו להסתיר את השמש.

מעל החלון שבכיתה ישנו מוט, עליו תלינו בדים שונים, חצי שקופים ואטומים. האור הצליח לעבור דרך הבדים החצי שקופים אך לא במלואו. לעומת זאת הבדים האטומים הסתירו לחלוטין את האור והכיתה נעשה חשוכה לגמרי! 

בין הבדים מצאנו בד אחד גדול במיוחד פרסנו אותו והתיישבו תחתיו כמו באוהל. 

באוהל שלנו היה חשוך, מה יקרה אם נרים טיפה את הבד? האור נכנס פנימה! 

בכל פעם ויקה וחולוד הרימו את הבד במקום אחר וראינו כיצד האור חודר פנימה ומאיר את החושך. 

החושך הזכיר לנו את הלילה. בלילה השמיים שחורים הירח זורח ולצידו הכוכבים. 

שוב הבאנו לכיתה בד שחור גדול עליו הנחנו את הירח והכוכבים. את החושך אנחנו לא כל-כך מכירים, מבחינתנו כשנעשה חשוך אנחנו הולכים לישון. כך שיצרנו משחק משלנו - בכל פעם שנשמע השיר [״אור עולה בבוקר״/שושנה דמארי ](https://www.youtube.com/watch?v=-GIcUpr0d60)הציור של השמש עלה למעלה, השמש זרחה - ״התעוררנו״, התמתחנו ופצחנו בריקודים! השמש שקעה, הירח עלה וזרח במקומה, נשמע השיר ["פזמון ליקינטון" ](https://www.youtube.com/watch?v=5uGhRk7hofM)פיהקנו פיהוק גדול ונשכבנו לישון. 

למדנו שלירח יש שם נוסף - לבנה! בגלל אורו הלבן. גם לשמש יש שם נוסף והוא חמה - אולי בגלל שהאור שלה חם ומחמם? 

**אור חם? מה זה אומר? 
**

מתוך קופסאת ההפתעות של טיטי הוצאנו עוד קופסא, קטנה ומרשרשת… בתוכה נרות בכל מני צבעים. 

בעזרת הנרות למדנו על חומר חדש - שעווה!  גירדנו בעדינות את השעווה עם הציפורניים בכדי להרגיש את המרקם שלה. 

השעווה קשה וחלקה. 

שברנו את הנר וראינו שלאורך כל אורכו מסתתתר לו חוט אחד ארוך המחזיק ומחבר את כל חלקי השעווה השבורים. 

החוט מציץ מלמעלה.

״[נר לי, נר לי 
](https://www.youtube.com/watch?v=00s9q_9z7Fk)

נר לי דקיק!

בחנוכה נרי אדליק…״

בעזרת גפרור הדלקנו את הנר - אך לא פני שדיברנו על כללי הזהירות! 

אנחנו רק מתבוננים ולא נוגעים. האש חמה ועלולה לגרום לכוויה. רק מבוגרים יכולים להדליק אש (הורים וגננות).

למקרה שהאש תתפשט הנחנו לידנו קערה עם מים, כך נוכל לכבות אותה.

כעת אחרי שעברנו על כל כללי הזהירות אפשר להדליק את האש. 

אש מהגפרור יצרה להבה קטנה בנר. הלהבה מרקדת לה מצד לצד, צבעה צהוב, כחול וקצת כתמתם. הלהבה חמה - אם מתקרבים אליה מרגישים את החום שלה. כיצד נמחיש את החום שלה? - הרי אסור לגעת באש! נערוך ניסוי! 

מקודם ראינו שהשעווה קשה - הלהבה של הנר חמה - מה יקרה אם נחבר בין שניהם? 

השעווה התחממה ונמסה! החלה לטפטף וכשהטיפה נגעה בדף, התקררה והפכה שוב לקשה. 

ישבנו יחדיו במעגל, הבטנו בשעווה המתחממת, עקבנו אחרי שינוי הצורה של החומר, לצלילי מנגינה ״נר לי דקיק״ 

״[באנו חושך לגרש!
](https://www.youtube.com/watch?v=fljmo-csj08)

 בידנו אור ואש

כל אחד הוא אור קטן

וכולנו אור איתן…״ 

עד כה למדנו שהשמש מביאה לנו את האור. אך כאשר אין שמש מהיכן אנחנו יכולים להשיג את האור? 

מנרות, ממנורות שבכיתה. ראינו בכל כיתה יש לנו מתג אם לוחצים עליו האור נדלק ואם מכבים האור נכבה… 

אך יש עוד משהו אחד קטן שיכול להפיץ הרבה אור - פנס! 

לכיתה שלנו הגיע פנס אחד קטן - הדלקנו את הפנס, גם לו יש מתג, לחצן! - 

קירבנו אותו לרצפה וראינו את אלומת האור שלנו קטנה ועגולה, ככל שהתרחקנו עם הפנס מהרצפה אלומת האור הלכה וגדלה עד שנעלמה. 

אלומת האור היתה כל כך שובבה, היא טיילה על הקירות והתיקרה, בין הרגליים של כל החברים והאירה על הנעליים שלה ועל החולצה! פתאום היא הגיעה גם לעיניים! אוי האור חזק! הוא מסנוור! ממש כמו השמש! 

הפנסים מאוד ריתקו אותנו, אנחנו נמשיך לדבר עליהם גם בשבוע הבא. 

**משחקי בוקר בכיתה **

״אפינו״ סופגניות רכות ומתוקות, ציירנו עם גירים צבעוניים על גבי דפים שחורים, צבענו את ציורי הנרות בשלל צבעים וקישטנו במדבקות ודיברנו הרבה על האור שבכיתה. 

גרמנו לילדים להסתכל סביב ולראות מה הן מקורות האור בכיתה. גילינו שניים כאלה: 

אור פנים - המגיע ממנורות צבעוניות עם נורות בצבע לבן.

אור חוץ - שמש! אורה נכנס דרך החלון. 

כיבנו את האור, הסטנו את הוילון והחשכנו את הכיתה. ואז פעולה הפוכה - הדלקנו את האור, הזזנו את הוילונות והכנסנו את האור! משחקים של אור וחושך מאוד עניינו אותנו. 

אז יצרנו משחק נוסף - פרסנו בד גדול עם המון כוכבים עליו ממש כמו הלילה!

התחלקנו לשתי קבוצות - קבוצה אחת תחת הבד והקבוצה השניה בחוץ 

כיסינו את הילדים בבד - והשמענו את השיר -[ קוקו/ דיג דיג דוג](https://www.youtube.com/watch?v=qPZifpX47QQ)

משחק הקוקו יצרו רצף של צחקוקים, הנאה ולמידה! בחושך לא רואים - האור נכנס ורואים אותי ״קוקו!״ 

**ארוחת בוקר 
**

הילדים הולכים וגדלים ואנחנו מרגישות שאפשר להעלות איתם שלב נוסף בטקס ארוחת הבוקר. 

אנחנו מתיישבים בזוגות סביב השולחן, מפשילים שרוולים, מניחים את הידיים על הרגליים כדי לעשות מקום לצלחות. סופרים כמה חברים יושבים איתנו בשולחן ומניחים במרכז השולחן כמות של צלחות התואמת לכמות החברים. ממתינים בסבלנות עד שויקה וחולוד יסיימו לחלק את כל הירקות בכל הצלחות, על הדרך אנחנו מדברים על הצבעים של הירקות וטעמם. מוודאים שלא פיספסנו אף ירק בצלחות וכעת אפשר לבחור צלחת. כל אחד ואחת בתורם בוחרים את צבע הצלחת. 

כך אנחנו לומדים דחיית סיפוקים, להמתין בסבלנות, לכבד את התור של החבר/ה שלי ולהנות מארוחה משותפת ונעימה. 

כולם בחרו צלחות? אפשר להגיד בתאבון ולהתחיל לאכול! 

**הודעות
**

\*\*
\*\*

\*	חוזרים מחופשת חנוכה ביום שני 10/12 ביום זה גם נחגוג מסיבת חנוכה. ניתן לאסוף את הילדים החל מהשעה 15:15 עד השעה 16:00 כדי שנוכל להספיק לארגן את הגן לכבוד המסיבה! 

\*	מזכירות התחלנו חודש חדש - מגבונים לחודש דצמבר ניתן להניח בשידת ההחתלה בשירותים ולא לשכוח לסמן את שמכם בטבלה!

\*	כיף לשמוע על המפגשם של האחה״צ! שלחו לנו תמונות כדי שנוכל לשתף את כל החברים בשמוליק במפגש המעניין! מי שטרם הספיקו להיפגש זה הזמן להתחיל! מוזמנים לפנות אלינו ולהתייעץ על חיבורים מעניינים! 

\*	לא לשכוח - סדינים רעננים ובקבוקי מים מלאים! 

אפשר להביא שמיכות טיפה יותר עבות, אתם יכולים לתלות אותם בשקית על המתלה ואנחנו נדאג לקחת משם.

שתהיה חופשה נעימה, 

מלאה באור ואהבה

**ויקה וחולוד!
**

\*\*
\*\*

## צעירים ב'- שולה

> "שנינו יחד תחת מטרייה אחת
>
> שנינו מדלגים, על כל השלוליות" 

השבוע נתחיל מהסוף...

היומיים האחרונים (החורפיים באופן חריג) קרבו בינינו עוד קצת וזה היה זמן מעולה עבורנו להתכרבל ולהתגבש אחד עם השנייה. 

במקום לשבת על הדק לפני כניסה לארוחת בוקר או צהריים, אנחנו יושבים לנו בסלון החמים שלנו בכיתה ושרים בלחן עממי:

> "בסלון יושבת שולה
>
> ומחכה שיקראו לה
>
> טוק, טוק בדלת
>
> מי שם? גברת..
>
> 1,2,3,4,5,6,7...."

אנחנו עוברים אחד אחת וסופרים...ספירה היא חלק בלתי נפרד מהיום שלנו, בנתיים אנחנו סופרים עד 15, כמספר הילדימות שיש לנו בקבוצה. השבוע לצערנו עצרנו ב13 ולפעמים אפילו 12 ילדימות ותהינו מדוע... היכולת לחבר בין הספרה לכמות הילדימות שנמצאים בגן עדיין מורכבת עבורנו, אך אנחנו בהחלט מצליחים להבין שאם לא הגענו עד 15 כמו שאנחנו רגילים, כנראה שמשהו כאן השתנה....

לא הכל נחמד בחורף הזה... היו כמה חברים חולים שלא הגיעו השבוע לגן.. אנחנו מאחלים להם החלמה מהירה ומקווים שעד שבוע הבא יתחזקו סופית וישובו אלינו. 

אתם בטח תוהים איך העברנו את הזמן סגורים בגן? בימים כאלה הדגש הוא על החלפת מקום ופעילויות בטווחי זמן קצרים יותר. לשמחתנו, הגן שלנו מורכב מחללים רבים, מה שמאפשר לבצע תחימות ולנוע בו בזרימה ובקלות. 

בכיתה הגדולה בישלנו מאכלים חורפיים. דייסה, מרק ירקות, מרק עם פירות וכל הבא ליד.. פרשנו לנו בד על השטיח ועשינו פיקניק חורפי. 

לשמחתנו המשחק שלנו התחבר לו נפלא לארוחת צהריים כשחן פינקה אותנו במרק עדשים טעים ומזין!

בכיתה אחרת עשינו פעילות של הדבקת גזרי נייר עיתון על ניילון נצמד שנמתח על רגלי שולחן... בכיתה נוספת לשנו בצק והדבקנו מדבקות, בתיאטרון הבובות שלנו (שלפעמים הוא שוק, מכולת, או כל מה שיעלה בדמיון) העלנו מחזה חדש בליווי [שיר העננים של שגיב בר. 
](https://www.youtube.com/watch?v=u2yJkxT87_U&t=42s)

> " ענן אחד, שט לו בשמיים,
>
> היה קצת עייף, עצם את העיניים.
>
> ענן שני, שט לו בשמיים, היה קצת עייף,
>
> עצם את העיניים.
>
> לפתע נפגשו, ענן ועוד ענן, 
>
> מצח למצח.....בום!" 

\
"

**מפגש
**

שינינו את שיר הבוקר הרגיל שלנו לשיר חדש, כיפי ושמח שמאוד מדבר אלינו כרגע...שתי חברות טובות של דתיה בן דור. בעזרת הידיים שלנו אנחנו מגלים כמה דברים שתי חברות טובות יכולות לעשות יחד ובסוף אנחנו מוסיפים גם את הטאצ' האישי שלנו- חיבוקים, איך לא....?

 לפעמים זה נחמד לנו לשנות ולגוון. בהתחלה היינו שומעים גם את הרגיל וגם את החדש. רגיל, חדש, חדש, רגיל, גם על זה ייצרנו שיח שלם. הילדימות לומדים לקשר את השייכות של המילים ולהבין מה המשמעות שלהן.

[שתי חברות טובות](https://www.youtube.com/watch?v=smgrgingVeI&list=RDsmgrgingVeI&start_radio=1&t=0&t=0) יכולות ללכת יחד תחת מטרייה אחת?

הבאנו לכיתה מטריה ובדקנו אותה מכל הכיוונים...גילינו שהיא יכולה להסתובב כמו סביבון כשהיא הפוכה, שיש לה כפתור מיוחד שאם לוחצים עליו, פפם! המטרייה נפתחת לרווחה. כל כך לרווחה עד שהיא עלולה לפגוע בחברים שעומדים ליד! אז לפני שפתחנו הסתכלנו לצדדים...

הגענו לחלק הכי מאתגר, לאחוז לבד במטריה. יד אחד מחזיקה את הידית, היד השנייה את המקל...הידיים הקטנות שלנו מפעילות הרבה כוח.. וצריך גם להתרכז...תרגול מעולה בשבילנו. 

עכשיו כשהמטרייה יציבה אפשר להזמין חבר או חבר לעמוד יחד איתנו, להסתובב ולשיר בגרסה המקוצרת שלנו ["שנינו יחד תחת מטרייה אחת..." ](https://www.youtube.com/watch?v=FBMgpQRmfmo)

מפגש יום שישי הוא שונה ומיוחד, והוא מוקדש כולו לספרים. 

אנחנו לומדים כיצד להתייחס לספרים, לעיין בהם, להניח אותם בעדינות.

המון שיח ולמידה של מילים חדשות, השבוע למשל המילים "עליון" ו"תחתון" בהקשר של גובה, שימשו אותנו הרבה כשחיפשנו מקום על המדף להניח את הספרים..

נוצר לנו זמן קסום לעיין לבד עם עצמנו, כל אחד בקצב שלו ובאופן שנוח ונעים לו,

חשוב לנו שהילדימות יעריכו את הזמן הזה ולא יתייחסו אל הספרים כמשחק, זה אומר שגם בכיתה הגדולה ובזמן המשחק החופשי אנחנו לא מפזרים ספרים סתם כך אלא משתדלים להביא אותם במסגרת פעילות מובנית ומתווכת. 

**חנוכה בגן
**

הגישה שלנו לגבי חגים מעט שונה מגנים אחרים וחשוב לשים על כך את הדגש. ללמד את הילדים את סמלי החג והמנהגים הם דבר מעניין אך אנחנו משאירים את זה פתוח לפרשנות עבור כל משפחה ודרכה. גם מבחינת השירים, אנחנו שומעים אך לא "מלמדים" את הילדימות את השירים.

אז מה אנחנו עושים? משנים קצת מילים שהיה לנו מובן יותר ומתמקדים בדברים שמהם אפשר להפיק הנאה ולמידה מרובה.

התחלנו את השבוע מלהבין כיצד ואיך אנחנו מתפקדים בחושך? 

שאלנו שאלות כמו, איך נעשה לנו חושך בכיתה? אולי נעצום את העיניים...גילינו שאכן חשוך לנו, ניסינו לנוע והתנגשנו או איבדנו קצת שיווי משקל. אז עברנו לדרכים אחרות.. כיבינו אורות, הסטנו וילונות. 

עכשיו חשוך? כן אבל לא לגמרי... מעניין שחושך יכול להיות בכל מיני דרגות. יש חשוך יותר ויש פחות. 

הקשבנו לשיר האהוב [איפה איתיתי](https://www.youtube.com/watch?v=QNKBXxMmr_g),  והסתובבנו לנו בכיתה, חיפשנו את כל הדברים שאנחנו מכירים ויודעים שקיימים בה. 

הכרנו סוגים שונים של אור ואת המקור שלהן..

אור השמש, אור המנורות בכיתה, אור של מנורת לילה בצורת אננס שהילדימות מאוד אהבו, אור של פנס... כיצד מדליקים את כל האורות האלה? כל אחד בדרך שונה ומיוחדת. 

ומה עוד אנחנו מדליקים? נרות.... שמענו את המנגינה  של ["נר לי דקיק"](https://www.youtube.com/watch?v=00s9q_9z7Fk)  

הבאנו לכיתה נרות בגדלים וסוגים שונים ודיברנו על ההבדלים ביניהם ובעיקר על הסכנה. 

יש נרות, יש חושך, יש יום הולדת!

מפה לשם יצא שחגגנו יום הולדת לחג החנוכה כשאת הילדימות הדבר שעניין יותר מכל היה לעשות "פווו" לנרות שוב להדליק ולשיר שירים. רק העוגה הייתה חסרה לנו, אז הכנו עוגה בכאילו!

המשכנו את ההיכרות עם הנרות הפעם מכיוון הפוך...במקום להדליק מלמעלה, הדלקנו מלמטה! ומה קרה? טפטפה לה השעווה... כשטפטפה לה שעווה אדומה מהנר, מנור הזכירה לנו שזה נראה כמו ארטיק תות שמטפטף לנו על היד. פתאום הסתכלנו על הנרות קצת אחרת..

הבאנו לכיתה פעילות מהנה של ניירות אפייה מצופים בשעווה, בחרנו לנו צבעים, קילפנו, פוררנו וניסינו ליצור ממנה משהו חדש. 

החלק המעניין לא פחות היה לטאטא את כל השעווה מהרצפה.. עמדנו צמוד לקיר כדי שהמטאטא לא ידגדג לנו את האצבעות והתבוננו בפליאה. ועכשיו שאספנו הכל איך נרים? הכרנו את החבר הטוב של המטאטא, היאה! 

**הופ הופ טרללה גדלתי בשנה
**

השבוע בפינת יום ההולדת שלנו, חגגנו למנוריתה חומוס פיתה יום הולדת שנתיים! 

מיותר לציין שהחלק האהוב על מנור ביום ההולדת היה שביל הברכות והאיחולים, או בשפה שלנו, הנשיקות והחיבוקים. מנור דאגה ללוות את הילדימות על השביל ולהחזיר אותם לשבת במקום, ממש כמו בטקס הבוקר הידוע..

נהנינו מפינוקי פירות, פנקייקים שמנור הכינה עם אמא ואבא ועוגת גזר טעימה במיוחד. 

יום הולדת שמח לפיתה 

**הודעות ועדכונים
**

\-	מגבונים- לא להשאיר לנו את החבילות בתיק... להניח בשידת החתלה בשירותים ולסמן שהבאתם. 

\-	נכון שחורף וקר אבל השבוע פעמיים מצאנו את עצמנו פעמיים בדד בשעה 8:15.

בשל הלחץ שנוצר בכניסה לארוחת בוקר הוחלט להקדים לצעירים את ההגעה לגן עד 8:25. אנא מכם עמדו בזמנים. 

\-	שימו לב שבתיק יש גם חולצה עבה להחלפה ולא רק דקות, בימים הקרים אנחנו נשארים עם חולצות עבות ולפעמים יש צורך להחליף באמצע היום. 

\-	דאגו לשים בתיק גם משחה לטוסיקים רגישים ומשחה לשיניים במידת הצורך. 

\-	סדינים ובקבוקי מים מלאים בנוהל

\-	נתראה ביום שני :)

שבוע סגרירי וקריר לאוהבי החורף וחמים ככל הניתן לאלו שלא.. 

**שירז ואלינור
**

\*\*
\*\*

## בוגרים א- תקווה

שבוע של אור, חושך, חום וחורפיות בקבוצת תקווה!

**מפגש - יום הולדת 
**

שבוע מיוחד עם חגיגה אחת קטנה שהטריפה קבוצה שלמה .

השבוע חגגנו לתומר המתוק יום הולדת 3

הכיתה היתה מקושטת בשלט גדול וצבעוני, כיסא מהודר וקופסא מכוסה בבד זהב, מעניין מה יש בתוכה?

הסתובבנו בכיתה וחיפשנו מי חוגג היום?

לילד/ת יום הולדת יש זר על הראש, גלימה שחורה ושרביט קסמים..אבל לא מצאנו אף אחד כזה…

החברימות עידכנו שלתומר יש יום הולדת אבל איפה אביזרי החגיגה שלו?

תומר הביא את קופסאת הזהב הכבדה ממש לבד… והוציא ממנה זר,שרביט וגלימה.

תומר בחר חבר/ה שיניחו על ראשו זר ויעזרו לו עם הגלימה .

עם השרביט המדגדג עבר בין כולם אמר בוקר טוב ודיגדג (:

אפשר להתחיל!

החברימות נעמדו סביב, הרימו חצוצרות לאוויר ו.. 

״תנו תרועה,תנו תרועה

יום הולדת יום הולדת הנה בא״..

[מחרוזת יום הולדת- דנה ודרור
](https://youtu.be/rmV-iVwvqwU)

תומר בחר שני שירים שהוא אוהב

[החמור- תנועחיה
](https://youtu.be/BO2JjpKvLVc)

[אילו הייתי- דתיה בן דור
](https://youtu.be/aM856Z3t_l0)

לאחר הריקודים התיישבנו כדי לאחל לחבר האהוב שלנו איחולי מזל טוב.

מה מאחלים לחבר שחוגג עוד שנה? את כל הדברים הטובים בעולם.

על הריצפה פיזרנו פרחים, החברימות הגיעו כל אחד בתורו לבחור פרח לתת לילד יום ההולדת לאחל, לחבק ולדגדג…

הילדימות היו מדהימים הקשיבו והמתינו בסבלנות לתורם, הם התרגשו ממש.

המשכנו בסיפור על עולם ציבעוני בו יש גמדים קטנים שמחלקים מתנות לילדי יום הולדת ואם נקרא להם מספיק חזק הם יבואו עם הפתעות.

גמדים,גמדים קראנו בקול ושני גמדים קטנים נכנסו עם מתנות והפתעות.

תומר קיבל מתנה מקסימה שהכינו צוות הקבוצה, חוברת ציורים וברכות למזכרת מחברי הקבוצה,כמה כייף.

ואיך אפשר יום הולדת בלי עוגה ושירים מקפיצים.

הקשבנו ורקדנו לצלילי [אחרית הימים- יש לי יום הולדת
](https://youtu.be/QlDvjwOFoYQ)

שרנו בקול גדול[ איפה איפה העוגה …?
](https://youtu.be/_Fn5KwwM_wo)

וסגרנו את החגיגה עם כל הילדים [קופצים רוקדים -שוטי הנבואה.
](https://youtu.be/xmbmfDeEG-g)

מזל טוב לתומר ולהורים המאושרים.

תודה על פינוקי הבוקר והעוגה הטעימה .

**מפגש של חורף
**

החורף הגיע אלינו בכל הכוח הוצאנו מהארון את המעילים, המגפיים, המטריות והתכוננו לשלוליות ענק וגרביים רטובות.

בכניסה למפגש החברימות הבחינו בקול שונה הממלא את החדר, מה זה?

זה הקול של החורף-

הרוח נושבת חזקה מזיזה עצים, דלתות ומניעה חפצים ברחובות, הגשם דופק ודופק על כל דבר שמוצא הצלילים שונים ומשונים. 

את החלונות סגרנו את החורף השארנו בחוץ ושרנו את שיר העננים שאנו כל כך אוהבים.

[עננים-שגיב בר
](https://youtu.be/u2yJkxT87_U)

״ענן אחד שט לו בשמיים היה קצת עייף עצם את העיניים …..״

בזמן שהגשם יורד לו בחוץ שאלנו למה בכלל צריך גשם?

בשביל העצים והצמחים.

לנקות את הרחובות והבתים.

כדי שיהיו לנו מים לשתייה.

**ניסוי בתקווה
**

החלטנו לעשות ניסוי ולראות בזמן מפגש שלם כמה מי גשם נוכל לאסוף.

יצאתי החוצה לגשם השוטף ובידי כלי שקוף. 

איפה נניח אותו מתחת לגגון? המים לא מגיעים הגגון עוצר אותם, צריך להניח ממש מתחת לעננים מבלי ששום דבר יפריע לא גגון ולא ענף של עץ. 

הנחתי את הקופסא וחזרתי למפגש רטובה.

שאלתי את החברימות מה מגן עלינו מהגשם הרטוב? מטריה, כובע, מגפיים ומעיל כולם שומרים שגופנו יהיה יבש.

לקחנו מטריה שקופה ופתחנו אותה…כמה חברים יכולים להיכנס פנימה?

הקשבנו לשיר [ילדה ומטריה-דתיה בן דור 
](https://youtu.be/k6Ob0UqYujE)

> ״ילדה אחת ומטריה אחת 
>
> יצאו בגשם לטיול נחמד. 
>
> פגשו בקצה השביל 
>
> ילדה בתוך מעיל, 
>
> שלא היתה לה מטריה - יה! 
>
> אמרו לה: "בואי איתנו, יבש אצלנו, 
>
> ויש אצלנו מקום. יש!" 
>
> אמרו לה: "בואי איתנו, יבש אצלנו, 
>
> ויש אצלנו מקום.”

קבוצת תקווה היו כל כך מתוקים כשהזמינו חברים וטיילו בכיתה, בשלב מסוים הבנו שלא כל כך קל לנוע כולנו יחד תחת המטריה לכן צריך להחליט שמישהי/ו אחד יחליט לאן וכולם אחריו בשיתוף פעולה.

כשסיימנו להסתובב סביב עצמנו חזרנו לשבת(:

ומה קרה עם ניסוי הגשם שלנו?

את הקופסא החזרנו לכיתה גילינו שלמרות שהיה גשם חזק כל זמן המפגש לא נאספו הרבה מי גשם.

חברימות שרצו לטעום ניסו סיפרו שהמים קרים רעננים ומתוקים מי גשם טעימים.

**טקסים ומעברים קבועים**

תקופת החג והעונה מביאה איתה גל של התרגשות שלעיתים הילדימות מתקשים להכיל.

חשוב לנו לשמור על האוויר הנעים בקבוצה- מקסימום הנאה ומינימום עומס רגשי.

לכן באירועים מיוחדים נספר קודם כל לכולם מה מתוכנן, מה אנחנו הולכים לעשות, עם מי, באיזה חדר... כשהילדים יודעים מה מצפה להם הם יכולים להכין את עצמם והשליטה בידם. יש להם את הזמן להתכונן ושום דבר לא מפתיע אותם.

השבוע חווינו ביחד את היומולדת הראשון של הקבוצה- יום ההולדת של תומר. זהו אירוע שונה משאר הימים- הפוקוס משתנה, המפגש נראה אחר, ארוחת הבוקר נראת אחרת... 

סיפרנו לכולם בחברותא שהיום יהיה מפגש של תומר וכולם ישתתפו, רצינו לשמור על מונחים שהילדים מבינים ומכירים במקום לפוצץ עם מילים כמו "חגיגה" ו"מסיבה".

ישנם גם הטקסים היומיים שלנו שהילדים כבר מכירים, וכבר לומדים איך להתנהל בתוכם, אבל אנחנו מבינים שעדיין יש המון ריגוש אפילו בטקסים המוכרים כמו טקס המזרונים שלנו.

טקס המזרונים הוא זמן לסדר ביחד את הכיתה ולדאוג למרחב האישי של כל אחד מאיתנו,

זה מאוד מרגש אבל גם מאתגר לחלק מהילדים להישאר מפוקסים, בכל זאת יש הרבה זמן המתנה וכולם נורא מצפים שיגיע תורם. 

**יוגה
**

בשביל "לרכך" את המעבר שבין המשחק החופשי לטקס המזרנים החלטנו להוסיף פעילות יוגה! 

אנחנו מתחילים בתרגול נשימה- יד אחת על החזה ויד שניה על הבטן, נושמים מהאף ומוציאים מהפה. את הנשימה אנחנו מתרגלים כבר שבועיים. אנחנו מדברים על כמה שזה מרגיע, ומתי אפשר להשתמש בנשימה. למשל, כשאנחנו כועסים, עצובים, מתוסכלים... זו דרך נהדרת להרגיע את עצמנו. אנחנו משתלים להציע את הפתרון הזה לילדימות, נסו גם אתם בבית ואפשר להזכיר להניח יד על החזה יד על הבטן ולהרגיש איך הן עולים ויורדים.

אחרי שנרגענו, אנחנו שולפים קלפים מאוד מיוחדים! קלפי יוגה... בקלפים יש גם ציור של חיה או איזשהו פריט כמו הר או גשר, וגם את התמונה המקבילה של התנוחה. 

אנחנו שולפים מספר קלפים (מודה שאני מארגנת אותם מראש כך שתהיה "ויניאסה" שלמה- זרימה בין תנוחה לתנועה)

אנחנו מתחילים בישיבה, ממשיכים לתנוחת "כלב מביט מטה", "כלב מביט מעלה" "הר" "חתול" ועוד... 

הילדימות עפים על הפעילות הזו. אחרי שאנחנו מסיימים את ה"אסאנות" שלנו אנחנו מניחים ידיים על החזה ואומרים "נמסטה" שזה- תודה בסנסקריט. שמתם לב שאנחנו לומדים על כל מיני שפות לאחרונה? העניין מאוד מעניין את הילדימות וזה נושא שיח שחוזר על עצמו ואנחננו זורמים. 

בסיום כל אלו אנחנו מעוררים את השרירים שלנו שאולי קצת נרדמו... אנחנו מכינים אגרופים קטנים בידיים ודופקים על הרגליים, שוקיים, ירכיים, אגן, טוסיק, בטן, חזה... ואז עוברים לפנים עם שתי אצבעות מעסים את הפנים. זה נורא נעים נכון? 

הלמידה שחשובה לנו כאן היא מרובה. אנחנו לומדים להכיר ולשלוט בכל איברי גופנו, להיות מסוגלים "להעתיק" תנוחה, כלומר לראות את המחנכת עושה את התנועה ולהצליח גם אני- זה לא פשוט! וכמובן, אנחנו מלמדים את הילדימות להנות גם מרגעי מנוחה ושלווה. 

**חנוכה בתקווה
**

החג מביא איתו הזדמנות ללמידה מעניינת. מושגים כמו: חפצים מסתובבים, אור וחושך, מוצק ונוזל. מה זה נמס?!

השבוע למדנו על חומר באמצעות נרות, מעניין לא? האור מאוד מושך אבל גם מה שקורה לנר עם הזמן מהפנט. 

הנר הוא מקור אור לזמן מוגבל שמגיע בהמון צבעים ומשנה את הצורה והמרקם שלו... הוא מתקצר, קצת נולז הצידה... מה קורה לו?

העברנו נר בין החברים והרגשנו, קר קשה וחלק, נשבר בקלות.

אחר כך הדלקנו נר אחד, רועי שם לב ואמר שהפתיל נהיה קטן!

ראינו שהפתיל הלבן זז ומתקצר ומשנה את הצבע לשחור ושמנו לב שהנר עצמו הולך וקטן, הוא נוזל

החום שלו ממיס את החומר... הסברנו שהחומר הזה- שעווה] נוזל כשהוא חם. ומה שומר על החום, על הלהבה? זהו הפתיל! מעניין ממש...

פרשנו דף גדול וביחד טפטפנו את השעווה על הדף הגדול, זה התחבר לנו גם לגשם שבא לבקר אותנו 

ראינו את הטיפות נופלות אחת אחרי השניה על הדף והופכות לעיגולים קטנים ממש כמו הגשם שירד בחוץ. 

ההקשים האלו בין מושגים חשובים מאוד כי הם מאפשרים לילדימות לעשות הקבלות בין מושגי יסוד, ולהפתח חשיבה מסתעפת.

אחרי שחיכינו קצת הטיפות התקררו ושוב הרגשנו את החומר, שוב חלק קר וקשה אבל הפעם בצורה שונה מהנר שהתחלנו איתו! 

אחרי הניסוי שלנו הדלקנו ביחד חנוכייה ושרנו כמה שירים, עכשיו אנחנו מבינים לאן הנר נעלם אחרי שמדליקים אותו (:

**פתרון בעיות **

הילדימות בקבוצה מביעים המון עניין בהתנסויות שאנחנו מציעים להם, לדוגמא התנסות במספריים נוספת שהעברנו השבוע, בנייה של צורות עם חומרים אורגנים כמו בלוטים, ניסוי של הנרות...

חלק מההתנסוית דורשות תשומת לב יותר גדולה, והתחשבות ברמות והיכולות השונות של הילדימות בקבוצה.

לכן אנחנו מתרגלים חלוקה לקבוצות  ככה שכולם יוכלו לקבל את ההדרכה הדרושה להם. לשם כך אנחנו זקוקים לקשב רב, ואנחנו גם משתפים בכך את חברי וחברות הקבוצה שלנו! 

אנחנו מסבירים  במליאה לכל הילדימות מה אנחנו הולכים לתרגל היום ואז מתחלקים לקבוצות, ומבטיחים שאחרי כמה דקות נתחלף. 

מכאן קורה דבר קסום... הילדימות כבר הבינו את ההגיון שבדבר. הם לא מבקשים יותר " אני רוצה לשם" אלא דוקא פועלים בצורה עצמאית למציאת פתרון. למשל, יהונתן סיים לשחק עם הבלוטים ורצה להגיע לשולחן עם המספרים. הוא ידע שכרגע השולחן אינו פנוי והציע "אני אוסף את הבלוטים, והולך לקרוא ספר עד שאדם יסיים". 

זו רק דוגמא למשפטים שאנחנו שומעים לאחרונה לא מעט. למה זה חשוב? כי אנחנו מלמדים את הילדימות למצוא פתרונות. לא רק להגיד מה אנחנו רוצים אלא גם להבין, האם אני יכולה לקבל את מה שאני רוצה? איך אני יכולה להשיג את זה? מה עלי לעשות? וכמובן, אנחנו לומדים איפוק, סבלנות, התחשבות. 

זה מרגש ברמות שהשבוע כבר הרגשנו שאנחנו ממש מיותרים... 

**מפגשים אחר הצהרים
**

בתקופה האחרונה בכלל אנחנו מרגישים שהקבוצה הפכה לגרעין נפלא, יש לנו כבר את המורל שלנו, את ההואי שלנו. 

החורף הגיע ואיתו הזדמנות נהדרת שלכם להפגש ולעשות פליי דייטס! נסו להפגש עם מגוון חברים וחברות מהקבוצה ולא תמיד עם אותו הילד/ה. נסו להפגש בבתים, בגינה זה לא נחשב. אם אתם מתלבטים איזה חיבורים כדאי לעשות, אתם מוזמנים להתיעץ עם אחי  מזכירים ששפרה אמא של אדם הכינה לנו בתחילת השנה דף קשר... השתמשו בו!

לסיום שני השירים ששמענו השבוע, בטקס מזרנים שלנו, בשתי גרסאות

[בעברית
](https://www.youtube.com/watch?v=EqKNZmHyNK4)

[באנגלית
](https://www.youtube.com/watch?v=occPOuzLZuU)

ניסינו להקשיב ולהבחין אילו כלי נגינה אנחנו שומעים? בגרסה אחת יש פסנתר ובשניה גיטרה. הילדימות בחרו כל יום אם מתחשק להם גרסא בעברית או באנגלית, לפעמים בחרנו גם את שתיהן  

אם יש לכם שירים מועדפים במיוחד בבית, שתפו אותנו 

**הודעות
**

•	פרידה מחיתולים- אנחנו כבר ממש מנסים להניע את כל חברי וחברות שעדיין עם חיתול הקבוצה להתנסות. אנחנו מציעים לחברים המנוסים כבר להציע להם.. כל ילד וילדה והקצב שלו. אם ישנה התקדמות מעניינת אנחנו משתפים אתכם. 

•	בבקשה, אל תשכחו לעבור במגירות בסוף היום. יש שם משחקים, יצירות, מוצצים וגם ביגוד. 

•	אל תשכחו לכתוב שמות על מעילים/ מטריות/ מגפיים/ משחקים... זה חשוב כי אין לנו היכולת לעקוב אחרי כל כך הרבה פרטים.

•	שוב מזכירים קבלת הילדימות עד השעה 8:30,הגעה מאוחרת לא רק שעוצרת את פעילות הקבוצה, אלא גם משפיעה לא לחיוב על הילד/ה שאיחר... 

•	התחלנו חגיגות ימי הולדת. יש לתאם מול אחי לפחות שבוע מראש. אנחנו חוגגים קודם לילדים ספטמבר- אוקטובר- נובמבר שעדיין לא חגגו. שלחנו בקבוצה פירוט והנחיות לימי ההולדת. בבקשה הצמדו למה שכתוב כדי שלא נגיע למצב לא נעים. 

•	אנחנו נפגשים ביום שני למסיבת חנוכה! קחו בחשבון שיש ילדימות שההמון מקשה עליהם, אל תלחצו. קבלו את הבחירות של הילד/ה שלכם... המעמד עשוי להיות עמוס. 

שבת מכורבלת,

**באהבה
**

**תמר, אדריאן, אחי ואורטל. **



## בוגרים ב- יעקב

**אור חושך והמון גשם.**

את השבוע פתחנו בשאלות, המון שאלות שהובילו אותנו לתשובות ועוד שאלות…

תירגלנו שייח ושאילת שאלות .

ואיך יודעים ששיחה באמת מוצלחת? כשמתחילים בנושא אחד ומסיימים בנושא שונה לגמרי(:

מהו האור ומהיכן הוא מגיע?

מקרני השמש המגיעות כמעט לכל מקום.

וכשהשמש שוקעת מי מגיע להאיר את הלילה? הירח והכוכבים.

וכשאין אור מה יש?… חושך!

איך יוצרים חושך במהלך היום? מכבים את האור.

אז ניסינו, כיבינו את האור בכיתה והיא נשארה מוארת ממש … מי יודע למה לא הצלחנו…?

קרני השמש הארוכות מגיעות לכל מקום בכיתה שלנו אולי כדאי לחסום להן את הדרך?

החלטנו לשים בד על החלונות ממש כמו וילון, הבאנו בד לבן, כיסינו את החלון ו….. כלום.

הכיתה עדיין מוארת,למה?

קרני האור מצליחות לעבור דרך הבד, אז מה עושים?

אנו צריכים בד אטום וכהה!

מי זוכר איפה אנו משתמשים במילה אטום?

בבקבוקים שלנו, יש בקבוקים אטומים וכאלה שקופים דרך האטומים אנו לא מצליחים לראות את כמות המים, אז אולי זה יעבוד גם עם קרני השמש.

בחרנו את הבד הכי כהה בארגז הבדים שלנו הנחנו על חלון אחד ו…. יש פחות אור, הנחנו על החלון השני וחושך!

הקרניים השובבות מצליחות להגיע מהצדדים זה לא קל להחשיך לגמרי את החדר.

ישבנו לנו בחושך ושאלנו באיזה צבע הוא? שחור!



**מי אוהב/ת את החושך ולמה?**

גלעד-אפשר לישון.

אורי גרוס- להקשיב לסיפורים בחושך.

אביתר- אפשר להאיר את החושך בפנסים.

אירי- אפשר לראות נצנצים.

יובל- אני אוהב לראות את הצל שלי.

שקד- אני אוהב להדליק את פנס האופניים בחושך.

אבינועם- אני אוהב את הירח בחושך ורק כשהוא עגול.



**ומה אנו לא אוהבים?**

תום- אני לא אוהב חושך כי מופיעים צללים עם כנפיים שנעלמים כשהדלת נפתחת.

אוּרי- אני אוהב את השמש והאור, בלי החושך.



**איך מאירים את החושך?**

עם מנורה קטנה, פנס נר

החברימות סיפרו על הדלקת הנרות עם המשפחה כולם אוהבים לסדר את הנרות בחנוכיה ולהסתכל על הלהבה.

הבאנו נרות לכיתה התבוננו, שברנו, קילפנו וגילינו את החוט הארוך- הבדיל שבזכותו הנר נדלק.

הזכרנו את הסכנות באש, כוויה זה דבר מאוד לא נעים, אנו נזהרים.

מטף ובקבוק מים נמצאים קרוב כשאנו מדליקים אש.

 

**הדלקת הנרות של הלו יעקב **

את החנוכיה הוצאנו יחד מארגז חנוכה ניקינו ומצאנו מקום להניח אותה.

את קופסת הנרות פיזרנו ומיינו את הצבעים .

התבוננו בקנים, ספרנו אותם וזיהינו מהר את השמש הגבוה. 

הדלקנו בעזרת גפרור נר אחד, ושמנו לב שככל שהזמן עובר, השעווה נמסה מחום הלהבה והנר קטן.

החלטנו לבצע ניסוי לפני הדלקת הנרות.



**ניסוי בטיפטוף שעווה**

הבאנו נייר לבן, נרות חנוכה,גפרורים .

עבדנו אחד אחד החברימות ישבו רחוק והתבוננו.

את הנר הדולק אחזנו הפוך, בהטייה וגבוה מעל הנייר, השעווה התחממה ונמסה הישר לדף שלנו.

הדלקת הנרות החברימות בחרו את צבעי הנרות הנחנו אותם בקנים עמדנו יחד אחזנו בידיים והדלקנו את הנרות הלהבות רקדו כשעברה רוח קלילה ישבנו התבוננו ובסוף פווו גדול ומשותף שכיבה הכל.



**לכבוד החג **

 גברת קרש ומר מערוך -דתיה בן דור

סיפור בהמחשה בתאטרון בובות מאולתר הצגנו את גברת קרש ומר מערוך 

לגברת קרש יש חופש והיא מחפשת חבר לטיול. עד שיימצא השותף המתאים, למדנו להכיר את תפקידיהם של כלי המטבח השונים.

״הבוקר נפלא וארצי נהדרת, כל כך מתחשק לי לטבול בכינרת.״

הילדים היו מהופנטים וביקשו שוב ושוב בשלב מסוים כבר לקחו את המקום שלנו והציגו בעצמם,מדהים לראות את חלוקת התפקידים בניהם והעזרה ההדדית כששוכחים מה צריך לומר(:



**מפגש חורף**

את הבוקר החורפי פתחנו מול התריס בכיתה הגדולה.

אירגנו שטיחים ומזרנים כדי שיהיה לכולנו חמים ונעים התיישבנו וקהמתנו לקבוצת תקווה שתשב איתנו.

את התריס פתחנו לאט לאט… בהתחלה שמענו רעש חזק של גשם והנה החורף אצלנו בחצר הגן.

ראינו את הדשא מלא בשלוליות, את הבימבות רטובות ומשאית אחת מלאה במים.

שרנו יחד את השיר [עננים- שגיב בר](https://youtu.be/u2yJkxT87_U)

>
>
> ״ענן אחד שט לו בשמיים היה קצת עייף עצם את העיניים.״
>
>    

למפגש נכנסנו ונגשנו לחלונות, הקשבנו לגשם.

הטיפות הגדולות דופקות על גגות, פחים ומדרכות ולכולם יש צליל שונה,הרוח מזיזה חפצים ברחוב ואת ענפי העצים המרשרשים, מוסיקה של חורף.

כשנהיה רועש מידי סגרנו את החלונות והשארנו את החורף בחוץ. 

המון גשם, מלא מים חשבנו מעניין כמה מים נאסוף בזמן מפגש….



**ניסוי**

לקחנו קופסא שקופה ולא אטומה כדי שנוכל לראות את כמות המים גם מהצד.

פתחנו את הדלת והתבוננו החוצה איפה כדאי להניח אותה מתחת לרשת המגינה עלינו מהשמש?שם מי הגשם לא יגיעו.

מתחת לעננים מבלי שאף ענף או גגון יסתירו, אז יצאתי להניח בחוץ וחזרתי רטובה .

לא כייף להיות רטוב.

מה מגן עלינו מהגשם? מגפיים, מעיל,כובע,מטריה.

הבאנו מטריה שקופה לכיתה הסכמנו יחד שהיא נראת כמו פטריה ותהינו מי מסתתר מתחת כשיורד גשם נמלה, חיפושית …

תהינו מה היה קורה אילו היינו מתהלכים ברחוב בגשם תחת מטריה ופוגשים חבר עם מעיל ובלי מטריה בכלל, היינו מזמינים אותו כמובן(:

הקשבנו לשיר ילדה ומטריה הסתובבנו במרחב והזמנו בכל פעם חבר או חברה.

גילינו שתחת המטריה נכנסים שישה ילדימות ולא כל כך קל לזוז כולם ביחד, החלטנו שאחד יוביל והשאר ינסו לשים לב לקצב.

[ילדה ומטריה -דתיה בן דור](https://youtu.be/k6Ob0UqYujE)

נפרדנו מהמטריה, התהלכנו במרחב ונפרדנו לאט לאט מהקיץ ומהשמש החמה, הקשבנו [לחורף- גידי גוב](https://youtu.be/Y5bbt872LA0)



> ״השמש נעלמת בחורף 
>
> הגשם מטפטף על העורף 
>
> חורף - וקר 
>
> חורף - צריך ללבוש 
>
> מעיל כל החורף 
>
> וגשם מטפטף על העורף 
>
> חורף - וקר״
>
> 

\*בסוף המפגש יצאנו לבדוק כמה מים אספנו.

מדהים שירד המון גשם במהלך המפגש ובקופסא נאספו כל כך הרבה מי גשם, החברים טעמו מהמים אמרו שהם קרים ומתוקים.



**פעמיים יום הולדת בהלו יעקב(: **

השבוע חגגנו ימי הולדת להדר ודניאלה אין כמו חגיגה כפולה בשבוע, הילדימות כל כך נהנים וממש משתפרים בצעדי הריקוד שלהם.

שיר העוגה נתן לנו את המקום ללמד את הילדים לספור אחורה, הם אוהבים את זה.

מזל טוב להורים המאושרים תודה על פינוקי הבוקר המפתיעים והעוגות הטעימות .



**מוסיקת השבוע-**

השבוע הקשבנו לצלילי[ אסתר רדא ](https://youtu.be/c_QFQCvdtyw)אהבנו לרקוד אותה





**הודעות ותזכורות**

יום ב׳ בנוהל(: סדינים רעננים ובקבוקי מים מלאים

שמיכות מותאמות למזג האוויר מי שעדיין לא החליף.

בתיק- בגדי החלפה, גרביים וילדים המגיעים עם מגפיים נא לשים נעליים בתיק.



**שבוע חמים וחג שמח**

**אורטל ודור**

**
**
