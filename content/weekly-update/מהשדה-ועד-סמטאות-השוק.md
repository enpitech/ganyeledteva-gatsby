---
title: מהשדה ועד סמטאות השוק
date: 2022-06-04T07:25:00.000Z
---


**שבת שלום לכל משפחות הגן,** 

1. **מסיבות סיום - אל תשכחו לשריין לכם:** 

בוגרים- יום חמישי 14.7 בשעה 17:00 

צעירים- יום שישי 15.7 בשעה 9:00 

המסיבות יערכו בגן, **יחד איתכם ההורים (!!!)** וזה מאוד מרגש אותנו. פרטים נוספים בהמשך.

1. **שבועות**: יום ראשון ה-5.6 הוא חופש שבועות. נחכה לכם בגן ביום שני! 
2. **גן אחרי גן**: היה לנו ממש ממש נעים וכיף לפגוש את חלקכם בגן אחרי הגן - השארתם אחריכם גן נקי ומתוקתק ואנחנו מודים לכם על זה מאוד! 

אנחנו מאמינות שנעשה סבב נוסף גם ביולי. 

כמה טיפים קטנים: 

* ממליצים באיסוף ללכת לגמרי מאיזור הגן - אולי לקנות נשנוש או ללכת לגינה ולחזור בדיוק ב17:00 כדי לא להישאר בציפיה ובמתח בכניסה לגן. בנוסף, הצוות מארגן בזמן הזה את הגן אז עדיף שלא נפריע להן. 
* חלק מהילדימות ממש מתרגשים בהתחלה, לא חייבים ללחוץ עליהם להכנס - אפשר לגמרי לתת להם רגע לפרוק את ההתרגשות בחצר. 
* מותר ואף מומלץ להשתמש בכל הכיתות והחצרות גם של השכבה השניה. החדרים היחידים שלא לשימוש: מטבח, חדר אומנות, חדר צוות (החדר שיוצא מהכיתה הסגולה ומופרד בשער) ומשרד (במעלה המדרגות).
* ממליצות לכם להשתדל כמה שיותר לשבת עם הילדימות ולא לעמוד, זה מעמיס עליהם. 

נשמח גם אם תשלחו לנו תמונות שלכם  מבלים בתוך הגן!

שבוע נפלא 

**מכל צוות גן ילדי הטבע הדמוקרטי**

**שכבת הצעירים**

אחרי שבשבוע שעבר הלכנו, רכבנו ונסענו לירושלים, השבוע ירדנו, התהלכנו ברחובות המפותלים וגם ביקרנו בשוק מחנה יהודה!

לקראת חג הביכורים, דיברנו הרבה על הירקות והפירות האהובים עלינו. התחלנו לפתוח לנו דוכנים דמיוניים ומכרנו אחת לשנייה פירות, פיתות, גלידה, בורקס, וזה היה ממש כיף! הג'ימבורי הפך לדוכן, הקוביות הצבעוניות הפכו לפירקות (כן! מילה מצחיקה שלמדנו השבוע - גם פירות וגם ירקות!), וגם בארגז החול היה סחר מכר ער של גלידות.

הבצק שלנו השבוע גם הוא תפס ניחוח של שוק, בעזרת תבלינים צבעוניים וריחניים שעזרו לנו לצבוע אותו. רחרחנו את הפפריקה, הזעתר והכמון, התבוננו בצבעים שלהם, וערבבנו אותם עם הבצק. בהמשך השבוע גם מרחנו קצת שמן על השולחן, ערבבנו פנימה סומק, כמון ופפריקה, וראינו איך כל תבלין צובע בצבע אחר את השמן. הרגשנו את החלקלקות של השמן, ולבסוף לקחנו מטליות וניקינו אחרינו! אחרי ששטפנו ידיים, הרגשנו שהידיים שלנו רכות ונעימות מהשמן!

ביום שלישי חגגנו את יום השוק שלנו בארוחת בוקר מפנקת של ראובנה, שגם הכינה לנו בורקס תפוחי אדמה טעימים, חומוס, חמוצים, וכמובן ירקות וטחינה כמו תמיד.

כל פעילויות השוק שלנו התחברו לנו גם לחג הביכורים והקציר. אילו מכשירים משתתפים בקציר? טרקטורים! בחצר, לקחנו את הטרקטורים שלנו, שעבדו ממש קשה בבוץ של ארגז החול. רצינו שהם יהיו נקיים ויפים לכבוד החג, ולכן פתחנו להם עמדת שטיפת טרקטורים – בעזרת מים ומטליות ניגבנו היטב כל פינה, עד שהטרקטורים שלנו הבריקו כמו חדשים!

למדנו השבוע גם את "[סלינו על כתפינו](https://www.youtube.com/watch?v=VQjtcrA3Akc)", והלכנו עם סלים דמיוניים על הכתף. כשהגענו לדוכן שלנו, העמסנו פירות וירקות בסל, והתיישבנו לאכול.

ביום חמישי, כל הילדימות הביאו שלל פירות וירקות מהבית, ואנחנו סידרנו אותם שוב בדוכנים. התבוננו בירקות והפירות, ראינו באילו צבעים הם, מיינו פעם לפי צבע, פעם לפי גודל. ולבסוף, כל ילד.ה קיבלו סלסלה אמיתית, וניגשו למלא אותה בפירקות אמיתיים מהדוכן! ישבנו, נשנשנו, וגם השארנו קצת לבית :)

נחכה לכם בגן השבוע ביום שני – כרגיל עם סדינים נקיים ובקבוקים מלאים, וכמדי תחילת חודש – מגבונים טריים :)

חג שמח!

**צוות שכבת הצעירים - חוה, מיכל, שגיא, בר, נופר, רוני ואולגה**

## **שכבת הבוגרים**

**סמטאות ירושלים** 

בשבוע הקודם פגשנו בסמטאות המיוחדות של ירושלים ניסינו מסלולים שונים המרגישים כמו מבוכים גם בחצר בעזרת קוביות וגם בכיתה בעזרת מזרנים..

לאן כל הסמטאות מובילות? לשוק!

הגענו למקום ציבורי קולני ומאוד ריחני.. ריח מתוק, חמוץ, חריף ומתובל מאוד. ראינו דוכני ירקות ופירות, דוכני מיצים, ובגדים שנראים משומשים. היו המון דוכני מזון העושים תיאבון. ומה קורה כשהשוק נסגר? גילינו המון ציורי קיר מהממים על שערי הדוכנים הם נקראים גרפיטי. 

**ארוחה בשוק**

גם את החצר שלנו הפכנו השבוע לשוק ססגוני - בהתחלה עם ירקות דמיוניים או פירות מקוביות, ולקראת אמצע השבוע רוקנו לראובנה את כל הירקות והפירות מהמטבח לדוכן שלנו. ביום שלישי נחנו מהמסע במסעדה מיוחדת בשוק לארוחת הבוקר. ראובנה פינקה אותנו בבורקס ירושלמי עם תפוח אדמה, חומוס וחמוצים - כמה טעים היה! 

בזמן שטיילנו בשוק תהינו מהיכן הגיעו אלינו הירקות, הפירות, הלחם, איך הם הגיעו לסופר, לשוק או לירקניה? איך הובילו אותם? במשאיות גדולות. מהיכן? משדות ומטעים. מי גידל וקטף? חקלאים/ות. 

הבנו יחד כמה חשוב שיהיו לנו מספיק פירות וירקות. איך נוכל לוודא שזה באמת קורה?

**שבועות- חג המים**

שאלנו את החברימות מה האדמה צריכה כדי שנוכל ליהנות מפירותיה? מים, המון מים ושמש. 

מהיכן מביאים כל כך הרבה מים? מהגשם. הוא ממלא את המים בים ובנהר. משקה את העצים וכל החיות בטבע ונותן לנו מי שתיה בריאים ומרעננים**.**

**מהם מי שתייה?** 

מים בריאים ומתוקים שאנו יכולים לשתות. 

כמות המים שלנו תלויה בכמות הגשם היורד בחורף לכן אנו מאוד משתדלות לא לבזבז בשטיפת ידיים במשחק עם בקבוק המים. 

**הים התיכון** 

בים התיכון יש המון המון מים, למה שפשוט לא נשתמש בהם? מי נכנסה לים והגל השפריץ ישר לפרצוף.. האם המים מתוקים או מלוחים? מה קרה לעיניים? האם זה היה נעים או שורף? מי הים מלוחים והם לא מותאמים לשתיה – וגם הצמחים שלנו סובלים מיותר מדי מלח.

**בצק תבלינים** 

כשפסענו בשוק בדמיון שלנו דמיינו המון ריחות שונים ומיוחדים השבוע בחרנו להכניס את הריחות האלה לפעילויות ביום יום שלנו. הילדימות קיבלו תבלינים שונים בצבעים מיוחדים השבוע לצד בצק המשחק שלנו. הם טעמו, הריחו ובחרו איך לקשט את הבצק שלהם/ן. השתמשנו בכורכום, פפריקה מתוקה, קינמון, זעתר וסומאק חמצמץ. והכיתות הריחו כמו שוק כל השבוע (:

**Gaby’s Corner**

This week we focused on COLORS. We tried to think of the things we know in different colors. What colors are our groups? YELLOW and BLUE.

Next we went to our box of legos to see what other colors we could find:

PINK like bubblegum! PURPLE like Ella’s shirt.ORANGE like the fruit that we love to eat. GREEN like the trees.BLACK like Shaked’s shoes. BROWN like the sand in the yard.

Then we sang [this song](https://youtu.be/zxIpA5nF_LY) together.

We also played a new game this week called [FREEZE DANCE](https://youtu.be/2UcZWXvgMZE). What does it mean to freeze? It means STOP! When we heard the music we DANCED , JUMPED, SKIPPED and TWIRLED. And when the music stopped, we FROZE! This was so much fun!

מחכות לכם ביום שני עם בקבוקים מלאים וסדינים נקיים, ולרגל תחילת החודש – מגבונים!

**חג שמח!**

**כל צוות שכבת הבוגרים: אורטל, גבי, הילה, רוני, תמר ועדי**