---
title: אין ספק שהאביב כבר כאן!
date: '2018-03-17T14:45:10+02:00'
---
עדכון שבועי - ילדי הטבע הדמוקרטי 17.03

שבת שלום ומנוחה 



מארזי מזון לפסח- תודה לכולכם על ההענות. ביום ראשון נשלח לכל אחד מכם מה להביא בהתאם לבקשות שלכם.

לאחר שנאסוף את כל המצרכים הילדים והילדות יעזרו לנו לארוז את כל הארגזים.

כינים- שוב נשמח מאוד שתעבירו מסרק סמיך כל ערב, לכל הילדים. רך כך נמגר את התופעה.

השער שלנו- הותקנה זרועה שסוגרת את הדלת ומקשה על הפתיחה. אנחנו יודעים שזה מעט מקשה עליכם עם העגלות והאופניים, אך חשוב לנו להקפיד על נושא זה. 



טיול משפחות- אנא ודאו שסגרתם תשלום מול החאן.



חופשת פסח- ישנו לוח חופשות באתר הגן שלנו, בו תוכלו לבדוק תאריכים מדוייקים וגם ימי שישי פעילים בגן.



בשבועיים האחרונים הצטרף אלינו מחנך חדש- נמרוד, שהתחבר אלינו מיידית! הוא עובד כממלא מקום בכל הקבוצות... והוא בעצמו אב לאוריה בן ה7 חודשים .

מוזמנים להגיד לו שלום



המשך שבוע נעים וחמים 

אחי וכל צוות ילדי הטבע הדמוקרטי 



> אפרוחיה



השבוע התחלנו לגעת בנושא נהדר- האביב!! השמש כבר מלטפת אותנו בחצר אך אינה יוקדת כמו בקיץ, אנחנו רואים הרבה ציפורים פתאום! הילדים מאוד מתרגשים כשציפורים קטנות מידי פעם נכנסות בתעופה לכיתה ומלקטות פירורים מהרצפה בזמן ארוחת הבוקר.

למדנו שגם שושנה התרנגולת היא ציפור (ציפור מעניינת במיוחד) הנחנו לה סיר עם מים בחצר והזמנו אותה לשתות לידינו. שושנה באה בשמחה, שתתה והרוותה צמאונה, הילדים הגיבו בצורות שונות- חלק בחרו להמשיך לשחק בארגז החול, חלק ביקשו לגעת בשושנה, גבע בכלל התעניין בסיר המים ורץ מהר לטבול ידיים ולהשפריץ ועומר התיישב מול שושי והתבונן בה בפליאה וברוגע.



חיה נוספת שהגיעה אלינו עם בוא האביב היא היתוש, הוא מעופף, מזמזם, מתיישב ו(כמה מגרד!!) עוקץ!!!! הוספנו למפגש שיר על היתוש מתוך תנועחיה. כולנו עוקבים במתח אחרי היתוש שבחדר, מניחים אצבע על האיבר שהוא מתיישב עליו ומנסים בעזרת היד למעוך את היתוש. וכשהוא בורח מהר אנחנו שרים ['אוי אוי אוי'](https://youtu.be/e8gcG5hjS20)



לכבוד חג האביב, פסח, התחלנו ללמוד על נקיון הסביבה והגוף. בקופסת המפגש הסתתרו בובות נפלאות, סקוצ'ים וסמרטוטים לחים. כל אחת ואחד בחרו עם מה הם רוצים לנקות ואת מי והתחלנו לקרצף ולנקות. זו הייתה הזדמנות נהדרת לחזור על איברי הגוף: מי יכול לנקות לבובה את היד? ומי את הרגל? איפה האף? והיכן האוזן?

ביום שלישי כבר התחלנו לנקות את הגוף שלנו- אחרי שניקינו וקילחנו את הבובות, הסתכלנו זה על זו וראינו שגם לנו יש גוף ופנים!! ניקינו את היד בעזרת סקוץ' ונתנו שם לתחושה, זה מדגדג, או מגרד? זה נעים? אולי זה מרגיז? דיברנו על האף שלנו, שהרבה פעמים מתנקה בעזרת נזלת, שאותה היד מקנחת בעזרת נייר או מגבון. הצבנו חבילת מגבונים ונייר טואלט ומי שרצ(ת)ה ניס(ת)ה לקנח לבד את האף! השיר הנהדר שליווה אותנו במפגשים הוא  ['מנקים את העולם' של חווה אלברשטיין.](https://youtu.be/zgm9nMxUuao)



מאחר וכבר לא קר והילדים התבגרו והם סקרנים וחכמים, אנחנו מגלות ביחד המון הזדמנויות ליצירה- בארוחת הבוקר מרחנו טחינה לבנה על השולחן ובעזרת מקלות של סלק מבושל ציירנו בקלות. מממ כמה טעים וכמה מפליא לראות את שינויי הצבע! בארגז החול הצבנו שולחן מים גדול, הכנו יחד תערובת של חול רטוב, הוספנו בכל פעם מעט מים, מגבוה גבוה, צפינו בזרזיף המים השקופים, הושטנו ידיים מלאות חול והן נשטפו! יצרנו עוגה ואז ארמון, השתמשנו בהרבה כלי עזר כמו כפות, דליים וסירים.



ביום רביעי הצבנו שולחן מים בחצר ומאור הציעה לילדים לקחת בובות וממש כמו במפגש, לנקות אותן. הבאנו מהר מהר את הסמרטוטים מבפנים והתקבצנו סביב שולחן המים לקלח יחד את הבובות.



בנימה אישית- אחרי שבוע של געגועים (וגם המון התרגשות) מאוד שמחתי לחזור לכיתה, תודה לכולכם על הברכות והאהבה. נעים מאוד לראות ולהרגיש שהכיתה היא בית שני. ותודה לטלי, אלי ואחי שנתנו לי לנסוע בלב שקט. רואים שבשבוע שעבר הילדים קיבלו מענה מושלם לכל צרכיהם.



הודעות:

מי שטרם הביא מגבונים- כתבנו על הלוח בכדי להזכיר.

סדינים רעננים ליום ראשון (:

אנא הקפידו לכתוב שמות על הציוד.

אם הילד/ה שלכם זקוק/ה למוצץ, שלחו מוצץ ספייר שיהיה במגירה תמיד.



באהבה,

קרן, אלינור וטלי.



> צעירים א'

שבוע בהיר ונעים לכולם!

אין ספק שהאביב כבר כאן. העונה הפכפכה, לפעמים קר לפעמים חם, לפעמים לבושים ארוך לפעמים קצר. שימו לב למזג האוויר והכינו את תיק הילדימות בהתאם. 



לכבוד האביב ופסח המתקרב עסקנו השבוע הרבה בנקיון הגוף והסביבה. במפגשים שלנו הכרנו לחברימות את הבובה רוחל'ה. רוחל'ה היא בובה נחמדה מאוד של תינוקת שאוהבת לשחק לאכול ולהשתולל, אבל לפעמים היא קצת שוכחת להסתדר ולהתנקות. רוחל'ה קמה בבוקר ורצתה ללכת לגן. היא אכלה ושתתה אבל מה היא שכחה? לצחצח שיניים! החבר ניתן מיד שמח וביקש להראות לחברים את מברשת השינים שהוא הביא לגן. הראנו לחברים את מברשת השיניים של ניתן וביקשנו שיראה לנו כיצד הוא מצחצח שיניים לבובה רוחל'ה. גם אנחנו לקחנו מברשת שיניים דמיונית וציצחנו שיניים יחד.

למחרת, רוחל'ה שוב הגיעה למפגש אחרי שהיא רצה וקפצה כל הבוקר בחצר והשיער שלה היה מאוד מבולגן. אז הבאנו למפגש מברשת שיער והראנו לחברים איך מסדרים את השיער של הבובה רוחל'ה. הפעם יערה ממש שמחה והיא פירקה את הקוקו שלה כדי שנוכל להראות לכל החברים איך מסדרים את השיער של יערה בבוקר. אז סרקנו את השיער של יערונת, דאגנו שהוא לא יסתיר לה את הפנים, אספנו את השיער למעלה וקשרנו אותו עם גומיה כדי שליערה יהיה קוקו מסודר. הזמנו גם את שאר החברים להעביר מסרק דמיוני בשיער יחד איתנו.

ביום אחר כשפגשנו את רוחל'ה היא סיפרה לנו שהיא שיחקה בבוץ ואכלה ספגטי וכולה התלכלכה מאוד מאוד. אפשר להישאר כל כך מלוכלכים? לא ולא! צריך להתקלח! הבאנו לכיתת המפגש בקבוק שמפו ריק שעוד נשאר בו קצת ריח. נתנו לכל החבירמות להריח מהשמפו ושמנו להם בכאילו קצת שמפו על השיער. חפפנו ביחד כל החברים את השיער ושטפנו את השמפו במים. החלטנו שצריך לנקות גם את שאר הגוף אז הבאנו לכל חבר בקבוק ריק של סבון וביחד שמנו סבון על הידיים, הרגליים הבטן והגב, שפשפנו היטב היטב, פתחנו את הברז ושטפנו במים, סגרנו את הברז ונגבנו במטפחת שהיתה לנו למגבת.

האזנו ביחד לשיר[ "אני נקי",](https://www.youtube.com/watch?v=FqtluwhNts8) רחצנו סיבנו, ושטפנו החוצה את כל הלכלוך!

גם בחצר המשכנו במלאכת הניקיון. הנחנו במרכז החצר את שולחן הפלסטיק ומטבח הפלסטיק, והבאנו דלי מלא במים. הזמנו את החברים לבוא לקחת מאיתנו מגבון, לטבול אותו במים ולנקות את השולחן והמטבח. החברים ממש נהנו מטבילת המגבונים במים וניקוי השולחנות אז החלטנו להביא לחברימות עוד כמה סוגים של כלים איתם אפשר לנקות שיש להם מרקמים אחרים למגע ולתחושה כאשר מפגישים אותם עם השולחן והטבח. הבאנו לחברימות גם סמרטוטי שולחן וסקוצ'ים ירוקים וכל פעם הזמנו את החברימות להחליף את אביזר הניקוי שיכולו להתנסות בתחושה החדשה. החברים ממש נהנו מתהליך הניקיון וחלק מהחברים נשארו בעמדת הניקיון עוד זמן רב אחרי שהשולחן והמבטח כבר הבריקו מרוב צחצוח.

ביום אחר הבאנו לחצר קצף גילוח אותו פיזרנו על השולחן והזמנו את החברים לנקות בעזרתו את השולחן. לקצף הגילוח יש מגע מאוד רך והמגע איתו שונה מאוד ממגע עם סמרטוט או סקוצ' רטוב. גם הפעם החברים ממש התעניינו בתחושה החדשה וניקו את השולחן עד להברקה כאשר קצף הגילוח נדבק גם לחברימות ומנקה גם אותם על הדרך (:



לקראת האביב גם הקבוצה מתחדשת בכל מיני דברים חדשים. אחד מהם הוא זמן החברותא שלנו. אחרי ששיחקנו בחצר ולפני ארוחת הצהריים, אנחנו מתיישבים לשתות כולנו מים ועוברים יחד לכיתה של ציונה בתוך הגן לזמן חברותא. בחברותא אנחנו משחקים יחד במשחקים שונים עד שמגיע הזמן לאכול ארוחת צהריים. החברותא היא קצרה יותר מהמפגש אבל היא אהובה מאוד על הילדימות והגננות. 

את תחילת השבוע בחברותא הקדשנו להקשבה ותנועה. לחברותא הזמנו את חברינו משבוע שעבר, בובת הפיל הציפור הסוס והחתול. אחרי שאמרנו שלום לכל חיה ונזכרנו בצליל שכל אחת מהן עושה, הזמנו את החברימות להקשיב ל[מנגינה ](https://www.youtube.com/watch?v=c7O91GDWGPU)שמאוד מזכירה לנו את אחת החיות. ביקשנו המחברים להאזין היטב ולהגיד לנו איזו חיה מזכירה להם המנגינה. להפתעתנו הגדולה החברימות זיהו ממש מהר את המנגינה שמתאימה לכל חיה עם מעט מאוד "רמזים" או בכלל בלי רמזים כלל.

איזו מנגינה מהירה! ממש נשמע כאילו יש כאן מישהו שדוהר מהר. את מי מזכירה לנו המנגינה? - [סוס!](https://www.youtube.com/watch?v=088ZRWNmpYk)

וואו איזו מנגינה עם צליל דק וגבוהה שמצייץ ושר. את מי מזכירה לנו המנגינה? - [ציפור!](https://www.youtube.com/watch?v=UXqGkjiD-1k)

המנגינה הזו ממש מהלכת באלנגנטיות תוך כדי נענו הזנב. את מי מזכירה לנו המנגינה? - [חתול!](https://www.youtube.com/watch?v=f1nVDoCnsNk)

אוי המנגינה הזו איטית ומהלכת בכבדות רבה. את מי מזכירה לנו המנגינה? - פיל!

השמענו לחברים כל פעם מנגינה אחרת והזמנו אותם להלך כמו החיה שהמנגינה שייכת אליה. החברים ממש נהנו!



בחצי השני של השבוע עשינו בזמן החברותא הצגה! לכבוד ההצגה הבאנו לכיתה תלבושת (מגבעת ומקל) ואביזרים (מאכלים בסל). שמנו ברמקול את ה[שיר אדון שוקו](https://www.youtube.com/watch?v=4Ij1CaPrQio) והגננות המחיזו לנו את השיר. ראינו איך אדון שוקו הולך ברחוב, מצחצח את הנעליים שלו, מסרק את השיער והולך עם מקל ומגבעת. הוא הגיע לדלת וצלצל בפעמון כדי לפגוש אדון שוקו אחר. מה הם יעשו? ילכו ביחד לפגוש אדון שוקו אחר. אבל אוי לא, מה קרה? לאדון שוקו נהיה חם והוא התעייף, הוא היה רעב וצמא. מה יעשה? ילך למסעדה! אדון שוקו אכל ושתה ושבע וכל כך התעייף שנרדם. אז הוא כבר לא ילך לבקר אדון שוקו אחר? מה פתאום! נקום שוב ונתחיל הכל מהתחלה!

אחרי שהגננות הציגו לחברים את ההצגה בפעם הראשונה, הזמנו חברים שיציגו את ההצגה יחד איתנו. פעם אחת המחיז לנו תומר את ההצגה, בפעם השניה המחיז ארבל. שני החברים המחיזו את ההצגה נפלא כשהם מקפידים לצחצח נעליים כל פעם, לצלצל בפעמון ולהגיד שלום לאדון שוקו שהם פוגשים (וכמובן לא לשכוח לרקוד כשצריך). בסוף הזמנו את כל החברים להמחיז איתנו את ההצגה כשאנחנו גם מייצרים זוגות או שלישיות של אדון שוקו שהולכים יחדיו לבקר חבר אחר.



הודעות ותזכורים:

\*מצעים ליום ראשון - אפשר להתחיל להחליף את השמיכות שבגן לשמיכות קלות יותר

\*מגבונים חודש מרץ למי שעדין לא הביא!



באהבה,

ענת והדר



> צעירים ב'

לא רוצים חורים בשיניים !!

שבוע הגיינה ניקיון וסדר בקבוצת הלו יעקב ..

כמו בכל בוקר אנו מקפידים לשטוף פנים היטב.

את העיניים ,הלחיים…. סיימנו ?…. מה פתאום .

מברשת שיניים יש? יש! 

משחת שיניים יש? יש!  

ומצחצחים … מי יודע למה?

בארוחת הבוקר אכלנו כריך, טחינה, מלפפון וסלק.

לעסנו היטב בעזרת השיניים החזקות שלנו..

לפעמים חתיכות קטנות קטנות קטנות… נתקעות בין השיניים ולא מצליחות לצאת, זה יכול לגרום לחורים .

דיברנו על רופא השיניים שבודק אם השיניים שלנו בריאות.. יש לו מראה קטנה שיכולה להכנס לחלל הפה ולראות את השיניים אפילו הטוחנות! היי שם במעמקי הפה מכל הכיוונים ..

והכיסא שלו לא תאמינו… עולה ויורד בלחיצת כפתור.

התבוננו במברשת השיניים, אחזנו בידית וסירקנו עם האצבע את השערות הקצרות . שתפקידן לנקות את השאריות מהשיניים.



החברים סיפרו באיזה צבע מברשת השיניים שלהם מברשת כחולה, סגולה,ירוקה …



חידה-



יש עוד כלי לניקיון הבית שיש לו ידית אחיזה ומברשת עם שערות בקצה שלה מי יודע מהו ?….



מטאטא (:



המטאטא מטאטא ליכלוך מהריצפה ומברשת השיניים מנקה שאריות מהשיניים.



ומי העוזר הכי צמוד למטאטא היאה כמובן הם תמיד יחד צמד חמד כמו המברשת והמשחה.



הגענו למסקנה משותפת שאנחנו לא רוצים ורוצות חורים בשיניים!



קיבלנו את שיר ציחצוח השיניים בשמחה גדולה.



 החברים שרים, משתתפים… 



ומאוד אוהבים לצעוק… 



לא רוצים חורים בשיניים,



לא רוצים חורים בשיניים,



לא רוצים חורים בשיניים…



בבוקר בערב אחרי הארוחה 



צריך לקחת מברשת שיניים, ולשים עליה קצת משחה



להרטיב אותה במים 



לחשוף את השיניים 



ו….



 לצחצח את השיניים ,לצחצח את השיניים…



ואחרי שמסיימים לשטוף את הפה עם מים  



[לא רוצים חורים בשיניים !](https://youtu.be/yblaCMuti7I)



בתוך קופסאת ההפתעות התחבאה לנו חברה חדשה ומצחיקה.. מאיה הבובה !!

אחרי שירדה ההתלהבות והיא פגשה את החברים הכירה את שמם ליטפה וחיבקה…

היא סיפרה לנו שבכל בוקר וערב כועסים עליה כי היא מסרבת לצחצח שיניים אין לה כוח.. אמרנו לה כמה זה חשוב ואפילו כייף אם עושים זאת יחד בשיר וריקוד עם אמא או אבא …



עמדנו כולנו יחד אחזנו יחד במברשת ניענענו את הטוסיק ציחצחנו זימזמנו וצחקנו וזהו סיימנו שוטפים .. מאיה התלהבה שציחצוח יכול להיות כל כך קל וכייפי.



הראנו למאיה שגם בשירי הבוקר שלנו אנו מתרגלים התארגנות וסדר למשל באדון שוקו האהוב



[אדון שוקו - ארוי אינשטיין](https://youtu.be/4Ij1CaPrQio)

אדון שוקו הולך לבקר 



חבר שלו, אדון שוקו אחר. 



הוא מצחצח נעליו, מסרק שערו,  ( אנו מצחצחים את נעלינו מסרקים את השיער )



והולך עם מקל ומגבעת.             ( לוקחים מהמתלה את המגבעת אוחזים במקל וצועדים)



אדון שוקו מתארגן ליום שלו ויוצא



כשאנחנו יוצאים מהבית אנו מוודאים שאנו נקיים מסורקים והבגדים לא מלוכלכים … והכי חשוב לוודא שחפצים חוזרים למקומם אם השתמשנו במסרק בסיום החזרנו למקום.



הבגדים המלוכלכים בסל הכביסה וכל הבגדים הנקיים שנפלו מהארון אנו מחזירים למקום. 



ומה עם צלחת ארוחת הבוקר וכוס החלב מכניסים ישר לכיור לשטיפה.



אני לא כל כך טובה בלהחזיר דברים למקום אחרי השימוש ובגלל זה הבית שלי תמיד מבולגן וזה לא כל כך נעים.



אבל הוא תמיד מתלכלך ולא מסודר וגם הגוף שלנו ככה … ממש מעייף ….וזה מזכיר לי ש….



אתמול כשאמא הלכה לשוק ואבא כרגיל היה עסוק



השתעממתי לבדי בלי שום חבר והחלטתי את הבית לסדר



אז טיטאתי וניקיתי…מירקתי והברקתי



מיהרתי וסידרתי ואספתי והברשת וציחצחתי



אוף עד שהתעייפתי……



אני יודעת שאמא תשמח לראות את הבית מצוחצח



ראו הביטו הכל נקי



הכל נקי רק לא אני….



אז רצתי התרחצתי ,התקלחתי וציחצחתי חפפתי הסתרקתי התלבשתי



הסתדרתי התגנדרתי עד שהתאוששתי



כשאמא תחזור היא וודאי תאמר שאני ילדה ממש אוצר 



שאני נראת כה נהדר, אבל הבית לא מסודר 



אז… 



אז טיטאתי וניקיתי…מירקתי והברקתי



מיהרתי וסידרתי ואספתי והברשת וציחצחתי



אוף עד שהתעייפתי……



כמה כייף היה להציג לחברים את השיר הזה הם כל כך צחקו ואני השלתי קילו או שניים בפעולת הסדר הזו(:.

תמיד טוב לחזור לבלי סודות  ולחני נחמיאס בשיר [התעייפתי.](https://youtu.be/N78Alec4TD)

בשולחן היצירה פגשו גם פעולות ניקיון וחומרים שונים 

בקבוק מלא בקצף גילוח לבן אוורירי ונעים כל כך … הסכמנו יחד שלא מכניסים לפה למרות שזה נורא מפתה(:

החברים מרחו בהנאה על השולחן וציירו צורות עם האצבע מחקו עם כל כף היד.

צלחות צבועות בגואש שכבר התייבש מה נעשה?… נביא סקוץ׳ מים וסבון ונתחיל לשפשף ולנקות לאט לאט הצבע יורד ועם סמרטוט ניגבנו שאריות והיי הצלחת כמעט נקייה שוב .



נגזרת נייר עם פה ושיניים החברים קיבלו גואש ומברשות שיניים לצביעה או ציחצוח שיניים בצבע תלוי איך מסתכלים על זה (:

שמנו לב שפעולות הניקיון והסדר פוגשות אותנו כמעט בכל מקום במהלך היום שלנו אנו מרוקנים צלחות משאריות לפח האשפה ואת הצלחות שולחים לשטיפה.

בחצר אנו דואגים לקנח את האף מנזלת ,לנער את הידיים מהחול ולסדר את החצר בסוף היום.

אנו מסדרים מזרנים לשינה ומוודאים שאחרי ארוחת הצהריים לא נשארו שאריות רוטב על הלחיים .

גילינו שנעים לנו ככה כשנקי ומסודר אנו יודעים איפה כל דבר נמצא .



שימו לב

הכינה נחמה תלך רק אם נקפיד שהראשים נקיים אז מזכירה להעביר מסרק בכל ערב ולהתבונן בשיער

יום ראשון בנוהל סדינים נקיים ורעננים ובקבוקי מים מלאים.

אפשר להתחיל לשלוח שמיכות דקות יותר ולוודא שיש שמות !

מגבונים לחודש מרץ מי שעדיין לא הביא מזכירה שצריך 2 חבילות במקום 4 (ילדים גמולים 1)



שבוע אביבי וציבעוני

אורטל ודור



> בוגרים

"אחח איזה ריח נעים יש לנו בידיים...אולי וניל? אולי שוקולד?" השבוע היינו נקיים וריחניים במיוחד, לכבוד בואו של האביב☺ כחלק מהכנה לנושא הפסח והאביב, אנחנו אוהבים להעמיק בניקיון, של הסביבה, הגוף והנפש. את הבוקר שלנו אנחנו פותחים עם תרגילי נשימה, ממלאים את הריאות בהמון אוויר ונושפים, מותחים את הגוף, את הידיים והרגליים, ומגלים שאם נוציא הרבה אוויר תוך כדי שאנחנו נמתחים, נצליח להגיע עד קצות האצבעות. 



היגיינה אישית וניקיון הם מרכיב חשוב בהתפתחות שלנו, בו אנחנו לומדים כיצד לשמור על הגוף ולטפח אותו. למה בכלל חשוב לנקות את הגוף שלנו? החברים אמרו שזה לא נעים להיות מלוכלך..אבל דווקא להתפלש בחול ולאכול גלידה שנוזלת לנו על כל הפנים זה מאוד כיף...אך האם כיף לנו ללכת לישון ככה? או שאולי יותר נעים לנו ללכת לישון נקיים ומבושמים, עם שיניים מצוחצחות ושיער מסורק? 

על הקיר תלינו שעון ענק, זהו שעון מאוד מיוחד...בנוסף למספרים אפשר לראות עליו כל מיני ציורים שמסמלים פעולות בסיסיות שאנחנו עושים במהלך היום, לדוגמה, ליד השעה 7 בבוקר אפשר לראות ילד שמצחצח שיניים, ליד השעה 8 בערב יש ילדה שחופפת את שיערה. 

ברקע שמנו את שיר הבוקר שאנחנו מכירים מתחילת השנה:

"מתחת לשמיכה מגיע סוף חלום..בלי ששמתי לב התגנב היום! קרן צהובה, פוקחת את עיניי, איך תמיד השמש מתעוררת לפניי?" 

סובבנו את המחוגים אחורה וקדימה, בכל פעם שהמוזיקה נעצרה, הסתכלנו על השעה בשעון ועל הציור שמתאר אותו. החברים דאגו לציין ששכחנו להוסיף את השעה שבה אוכלים גלידה או ארטיק או סוכריות, או את השעה שבה נוסעים לטייל, ושכחנו גם להוסיף את יום שישי לשעון, כי ביום שישי יש שעות אחרות, ובכלל זה יום קצר יותר, הצענו להכין לו שעון נפרד...איך לא חשבנו על זה קודם? 

קודם כל רצינו להבין מה זה אומר בכלל ניקיון אישי והיגיינה? עברנו על כל הפעולות בשעון ורק את הפעולה שכוללת ניקיון אישי הדגמנו והמחזנו בצורה מצחיקה במיוחד! מתלבשים לגן? לא....הולכים לפארק? לא...קוראים סיפור בערב? לא.... מצחצחים שיניים? כן!!!! כולם מצחצחים את השיניים, למעלה, למטה לא לשכוח את הצדדים ואת השיניים שקצת מסתתרות. 

אחרי שחקרנו ודנו רבות בשעון וביצענו את כל המשימות, הכרנו חברה מאוד חמודה, קצת ביישנית, שהצטרפה אלינו למפגשים. זוהי החברה בתיה, שהכי הרבה אוהבת...? לעשות אמבטיה!!! החברה בתיה לא כל כך אוהבת לצאת מהבית, היא מעדיפה להישאר בקרבת האמבטיה למקרה שתתלכלך. החברים צחקו ותהו, "מה בתיה לא אוהבת לשחק? היא לא אוהבת ללכת לגינה ולאכול ארטיק?" בתיה חשבה שהחברים מציעים לה רעיונות מעולים אבל הביעה חשש רב מהלכלוך...אז מה אפשר לעשות? אפשר להתלכלך ואחר כך לנקות, זה לא כל כך נורא.. בתיה שאלה את החברים כל מיני שאלות, שנוטות את חלקנו קצת להטריד... "מה יקרה אם הבגדים שלי יירטבו בחצר? ומה יקרה אם הפנים שלי יתלכלכו אחרי שנאכל ארוחת צהריים?, אני אצטרך לרוץ מהר הביתה, לאמבטיה!". לא, לא, לא, איזה בתיה מבולבלת! לא צריך לעשות אמבטיה כל כך הרבה פעמים...מספיק רק פעם אחת, או פעמיים! 

בתיה שאלה את החברים האם גם הם כל כך אוהבים לעשות אמבטיה ולנקות את הידיים, הפנים והגוף? התשובות היו שנויות במחלוקת, ובעיקר תלויות בכמות האביזרים והמשחקים שמצטרפים אלינו☺ 

הזמנו את בתיה להצטרף אלינו למפגש, אך בתיה העדיפה לחזור הביתה, ולשמוע את השירים שהיא אוהבת לשמוע באמבטיה. החברים היו עצובים... תהינו מה אפשר לעשות כדי שבתיה בכל זאת תישאר איתנו? אולי נשמיע לה את השירים שהיא אוהבת? 

שרנו ורקדנו לצלילי השיר האהוב על בתיה- אני נקי!/דתיה בן דור

"אני רוחץ ידיים, טרילילילי

בסבון ומים, טרלילילי

והלכלוך מהר מהר בורח,

וטוב לי טוב עכשיו, וגם שמח,

כי אני נקי, וכשאני נקי, אני מותק!" 



בתיה כל כך שמחה והחליטה להישאר איתנו במפגש. איזה כיף!!! מחאנו מחיאות כפיים סוערות. בתיה החליטה להציג בפנינו את כל הפריטים שהיא הכי אוהבת. על השטיח פרסנו:

1. מגבת- החברים דאגו לציין שיש מגבות בכל מיני גדלים וצבעים, סיפרו ושיתפו באיזה מגבת הם אוהבים להשתמש בבית. המגבת הכי פופלארית הייתה המגבת של אבא...

2. סבון גוף- איזה ריח נעים...אנחנו שוטפים איתו טוב טוב ונזהרים שלא ייכנס לעיניים או לאוזניים. חלק מהחברים טענו שלא מדובר בסבון אלא במרמרכך (מרכך) והסברנו שחבורת הסבון, המרכך והשמפו אכן קצת דומים ויכולים לבלבל אותנו..

3. מברשת שיניים- אולי נצחצח איתה את הנעליים? או את הבגדים? מה פתאום, איזה מבולבלים...מסתבר שחלק מהחברים בציונה לא כל כך אוהבים לצחצח שיניים, ובתיה קצת נעלבה...אז חשבנו על מברשת שאנחנו אוהבים שתעזור לנו ויהיה לנו יותר כיף לצחצח איתה.

4. משחת שיניים-  אולי נמרח על השיניים ממרח חלווה? או ממרח תמרים? יכול להיות רעיון נחמד...הרחנו וחקרנו את המשחה, יש לה ריח קצת חריף שמדגדג לנו באף. אפשר להשתמש גם במשחה מתוקה יותר אם רוצים. החברים דאגו להזכיר לנו שאת המשחה אנחנו לא בולעים. 

אחרי שהעמקנו במברשת השיניים והמשחה, עצרנו לשאול, למה בכלל צריך לצחצח את השיניים? השיניים שלנו כבר נקיות ולבנות...בתיה אמרה בקול גדול..."לא רוצים חורים בשיניים"!!! 

לצחצח ת'שיניים/ עידית סולקין

"בבוקר, בערב, אחרי הארוחה,

צריך לקחת מברשת שיניים, לשים עליה קצת משחה,

להרטיב אותה במים, לחשוף את השיניים ו....

לצחצח,לצחצח,לצחצח ת'שיניים" 

5. מקלות אוזניים- או כמו שהחברים קראו להם "קוסמים לאוזניים", הם באמת עושים קסמים ומוציאים מהאוזן את כל הלכלוכים. החברים ציינו שזה דומה למה שאמא ואבא עושים, והם עצמם לא תמיד משתמשים בהם. הדגמנו בעזרת בתיה את הקוסמים, שצריך לנקות מאוד בעדינות כדי לא לפגוע באוזן. זה קצת מדגדג!

6. קרם גוף- שהוא בעצם קרם קסם. נראה כמו קרם הגנה אבל יש לו שימוש קצת שונה... אנחנו מורחים אותו כדי לשמור על העור שלנו נעים ובריא, מרחנו קצת קרם על היד..אוי, איזה קסם! הקרם נעלם...הוא נספג לתוך העור שלנו, ועכשיו אפשר להריח ולגלות שיש לנו ריח נעים במיוחד, אולי של וניל, שוקולד, תות...(פנטזיות של החברים לפני האוכל...) 

7. לופה ליפה!!- בסוף השבוע הוספנו עוד פריט מעניין במיוחד..ליפה?? מה זה בכלל.. סקוצ' מיוחד לגוף? אפשר למלא אותו במים וסבון ולשפשף טוב טוב. רצינו מאוד לנסות בעצמנו, אז בתיה חילקה לכל חבר ליפה בצבע אחר, ובכיתה ניסינו לקרצף את הגוף, זה היה בעיקר מדגדג אך לא ניקה כל כך...מה חסר לנו? סבון ומים!! יצאנו לחצר, התלכלכנו קצת בחול, השתמשנו בליפות שנטבלו בסבון ומים, וניקינו את הידיים והרגליים. תוך מספר דקות החברים הרחיבו את גזרת הניקיון וכל החצר הייתה מלאה בקצף... היה כיף וריחני במיוחד☺

"לא רוצים לישון, רוצים להשתגע..." אכן כמו שחלקכם תהיתם והתעניינתם, נושא השינה (או יותר נכון, חוסר השינה) עולה על הפרק גם בגן. האם זה מוזר, שונה או בלתי רגיל? כלל וכלל לא...החברים גדלים והצרכים משתנים. לראשם הקטן מחלחלת ההבנה כי בצהריים בגן יותר כיף לעשות שטויות עם החברים מאשר לישון, בדיוק כפי שבבית יותר כיף להישאר עם אמא ואבא בסלון..האם זה אומר שאפשר לוותר על השנ"צ? ממש לא, כל החברים בציונה (הקטנים והגדולים) עדיין זקוקים לשעת השינה הזו ואנו לא רוצות לקחת להם אותה, לא נעים לקבל אחה"צ ילד עצבני ומתוסכל שלא ישן בצהריים..

 

"תנחשו מי בא לבקר אותנו בארוחת בוקר? הוא ירוק, נראה כמו זר פרחים ואפשר לאכול אותו...ברוקולי!!" השבוע אכלנו בארוחות הבוקר ברוקולי מוקפץ עם מעט שמן זית ותבלינים, החברים נהנו להפריד ולפורר את פרחי הברוקולי בצלחת....ולאכול אותם! כן כן, זה יותר טעים ממה שחשבנו. גילינו שלברוקולי יש טעם קצת מתקתק. אפילו את הגבעול אפשר להפריד לרצועות דקות יותר ולאכול! לפעמים הצבעים של המזון קצת מרתיעים אותנו, אבל כשהופכים אותו למשחק, שיכול לשנות צורה וגודל, אנחנו נהנים ממנו הרבה יותר! 

השבוע חגגנו לברבר (בארי) שלנו יום הולדת! קישטנו את הכיתה בציורים של בלונים צבעוניים ותלינו שרשראות, שרנו ורקדנו! ברבר החליט שאת יום ההולדת שלנו נעשה בסימן חישוקים! קיפצנו בין החישוקים השונים לפי קצב המוזיקה (ולי הוראותיו הקפדניות של ברבר..) וניסינו לעמוד כולם יחד בתוך חישוק אחד! תודה למשפחת אנג'ל כץ האהובה על פנקייקים מתוקים ועל כל הפינוקים! 

איפה איתי תי תי יה?, איפה איתי תי תי יה? איפה איתו תוקי יה?, ( "אפו איתיתי יה"/מוסיקה אורגנית) החברים כבר התרגלו שבכל יום, באותה שעה מגיע איתיתי מקבוצת רוחל'ה של הדרי וענתי לבקר אותנו...אנחנו שרים לו את השיר ומזמינים אותו לאכול איתנו כריכים! 

את החברים מיעקב אנחנו כבר מכירים ממש טוב, אנחנו משחקים איתם מדי יום בחצר, מסדרים ואוכלים ארוחת צהריים. ומה עם רוחל'ה...? גם אותם אנחנו מאוד אוהבים, אך לא מתראים איתם הרבה במהלך היום .. לכן חשבנו להזמין את החברים מרוחלה להצטרף אלינו בסוף היום, לסיפור הצגה או משחק! איזה רעיון מצוין! השבוע שיחקנו יחד את משחק הכיסאות המשודרג. לצלילי השיר גברת עם סלים, חבר מציונה וחברה מרוחלה מתחפשים לגברת עם סלים, ובכל פעם שאנו שומעים ברקע "תראו איך היא תופסת את כל הספסלים", אנו מתיישבים מהר על ספסלי האוטובוס שלנו בכיתה (שמורכבים מכיסאות קטנים). החברים צוחקים ונהנים!

הודעות ותזכורות-

שעת ההגעה לגן בבוקר- ידוע שלחלקכם קשה ואף לא אפשרי להגיע לפני השעה 8:30-9:00 אנו מקבלות ומבינות זאת, אך מי מכם שיכולים לעשות את המאמץ, תסמכו עלינו שזה ישתלם. פינת היצירה בבוקר (המשותפת לכל הגן) נסגרת בשעה 8:30 בשל כניסה לארוחות בוקר. זה עושה לחלק מהחברים פלאים להתחיל את היום בהכנת ארוחת בוקר או ביצירה. 

מזכירה לשים שקיות בתיקים לבגדים המלוכלכים.

אפשר ורצוי להתחיל להחליף את השמיכות החמות הנמצאות בגן בשמיכות קלילות יותר☺

כינים, כינים, כינים- להמשיך לבדוק ולטפל, זה עדיין לא מאחורינו. 

נוהל יום א'- תיקי ספר, סדינים רכים ונעימים, בקבוקי מים מלאים! 



שבוע חמים ונעים,

שירז וליטל
