---
title: >-
  בכל יום אנו מתקנים את הספרים הקרועים שלנו ברצינות גדולה השבוע תהינו מה קורה
  כשבגד אהוב נקרע מדביקים
date: '2019-02-16T19:05:54+02:00'
---
**שבת של שלום**

אמהות יקרות, אנחנו נפגשות לערב נשים שלנו ביום חמישי הקרוב בשעה 20:30 במגדל הדיירים של מגדלי תל אביב רחוב תוצרת הארץ 7. התרגשות..

כמה תזכורות..

1.	אל תשכחו להביא מעילים עדיין קריר ואנחנו יוצאים לחצר אם אין גשם.

2.	מגפי גומי זה בגדר אסון .. נורא לא יציב ומחליק. אם הילד/ה בחרו בהם בבוקר שלחו בבקשה עוד זוג נוסף בתיק. 

3.	מזכירה שאנחנו לא נכנסים לגן עם משחקים/ אוכל מהבית. אני יודעת שחלקכם מנשנשים בדרך ולילדימות קשה להפרד מהבסקויט/ דגני בוקר , עם זאת זה לגיטימי שתציבו להם את הגבול הזה. הכינו את הילד/ה כבר בדרך שכשמגיעים לשער נפרדים מהנשנוש, ואפשר לשים אותו בתיק. אנחנו נשתדל לעזור. 

 לגבי המשחקים, זה בסדר להגיע איתם לגן אבל כחלק מטקס הבוקר חובה לשים אותם במגירה/ תיק אחרת הולכים לאיבוד. 

4.	ילדימות שמתנסים בשירותים (אתם יודעים אם כן)- שלחו אותם עם בגדים נוחים... לא גינסים, גרביונים, בגדים צמודים, בגדים ענקיים, שמלות... אנחנו רוצים להקל על ההתנהלות העצמאית. 

5.	אני מאוד שמחה להיות זמינה בשבילכם ככל שאפשר, עם זאת זכרו שאני 

(וכל הצוות) בני אדם עם חיים פרטיים. קצת מוגזם להתקשר בשעה 7:00 בבוקר. בנוסף, אנחנו זמינות לכם בשמחה בהודעות, אך קבלו בהבנה כי יש לנו לא מעט משימות ולא תמיד אנחנו מספיקות לענות בדיוק ברגע..

6.	אנחנו מתחילים לתכנן את יריד האביב המסורתי שלנו וגם הטיול השנתי שלנו שהוא מסורת חדשה משנה שעברה. 

אנחנו מבקשים 2 הורימות לעזרה בארגון הטיול ושניים לעזרה בהפקת היריד.

לטיול- עדיף לאנשי/ות טיולים מנוסים שיודעים לתכנן טיול, מכירים אורחנים, ויודעים לבנות רשמצ מקיף.

ליריד- מפיקות/י אירועים בלב ובנשמה  

7.	לאחר חשיבה משותפת החלטנו להעביר את שולחנות היצירה בבוקר לכיתה הגדולה, המבואה תהיה ריקה. אז אם תחפשו את הדבק/ צבעים/ חומרים... דעו שאנחנו בכיתה הגדולה ממש ליד השירותים. 



**שבת מרעננת**

**אחי והצוות**

****



## צעירים א- שמוליק

בכל חודש נפגשות המובילות של כל הקבוצות לישיבה מיוחדת בה בין היתר אנחנו מחליטות על הנושאים לחודש הקרוב אותם אנחנו רוצות להעביר בקבוצות שלנו בהתאם לחגים והמועדים המיוחדים ומתאימות אותם לשלבי ההתפתחות והמסוגלות של הקבוצה שלנו.  בין החגים, מה שלא חסר בלוח השנה העיברי, אנחנו משאירות מקום לפרוייקטים אישיים. מה זה אומר? 

אנחנו מתצפתות על הילדימות במהלך כל היום ומתוך הצפייה בהם אנחנו מזהות את הצרכים שלהם כקבוצה וכפרט. אילו דברים או ערכים כבר מבוססים מספיק ועל מה כדאי לשים דגש ולחזק כעת.  

 

 השבוע שלנו כולו הוקדש לערך החברות מתוך התבוננות וחיבור לשיח הכי מרגש בקבוצה שלנו...



**מפגש **



בנוסף לשירי בוקר הנהדרים שלנו השבוע למדנו דרך נוספת לפתוח איתה את היום - מעגל חברים! 

 למעגל שלנו אנחנו מצטרפים לאט לאט, כל אחת ואחד בתורו, מושיטים יד וממתינים ברוגע וסבלנות לחבר או החברה הבאה שעומדים להצטרף למעגל. 

למה אי אפשר לקפוץ או להשתולל במעגל? 

כי כאשר אנחנו נותנים יד לחברים שלנו אנחנו הופכים להיות אחראיים על שלומם ואנחנו רוצים לשמור עליהם, שלא יפצעו או יקבלו מכה. 

ברגע שכל החברים מצטרפים למעגל אנחנו בודקים את יכולות הקבוצה שלנו לפעול כיחידה אחת. 

> ״הולכים קדימה, מתקרבים 
>
> הולכים אחורה, מתרחקים 
>
> מצד אל צד נעים 
>
> מסתובבים 
>
> ועכשיו ? - 
>
> יושבים!״... 

כמה נעים לשבת יחד כל כל החברים. אני מאוד אוהבת את החברים שלי! 

באיזו דרך אנחנו יכולים להראות לחברים שלנו שאנחנו אוהבים אותם? 

אני למשל אוהבת מאוד לחבק את החברים שלי! אז הכנתי חיבוק גדול גדול, ואני רוצה להעביר אותו בין כולם, אצטרך את העזרה של החברים כדי שהחיבוק לי יצליח לעבור בין כולם. 

אני מעבירה את החיבוק לחבר או החברה שיושבים לידי והם מעבירים הלאה כך החיבוק עובר בין כל החברים במעגל עד שחוזר אלי! 

אך מה עושים אם חבר/ה לא רוצים לקבל או לתת חיבוק?

אפשר להביע חיבה בעוד דרכים. 

ניסינו לחשוב יחד - אולי לתת כיף? אולי ליטוף? לפעמים גם חיוך מספיק ולפעמים גם לא לקבל או לתת משהו זה בסדר גמור.

בעצם בדרך זו אנו לומדים שיש חברים שמגע מסויים נעים להם ויש כאלה שלא . אנחנו מכבדים את החברים שלנו ולא כופים עליהם משהו שלא נעים להם, אפשר לחשוב על דרך אחרת. 



**רגע של חידה**

שתי חברות טובות עושות הכל ביחד וחיות זו עם זו בשלום ובנחת. הן דומות זו לזו כמו שתי ידיים! מה זה יכול להיות ? - שתי ידיים! 



הכרנו שיר חדש של דתיה בן דור [״שתי חברות טובות״](https://youtu.be/smgrgingVeI)  

יחד עם החברות המופלאות שלנו אנחנו בונים מגדל, לשים בצק, שוחים בים ואפילו רוקדים ריקוד ביחד! 

ממליצה להשמיע אותו גם בבית - להיט השבוע ! 



המפגש שלנו היה בעקבות הסיפור ״לבד על המרבד״ מאת בריאן וילדסמית. 

המחשנו אותן בעזרת דמויות מצויירות. 

זה סיפור נהדר!, דרכו למדנו כיצד מצטרפים למשחק וכיצד שומרים על המרחב האישי של החברים שלנו . 

למשל אם אנחנו רואים חבר/ה משחקים אנחנו יכולים לשאול ״אפשר להצטרף?״ לפעמים יגידו לנו כן ולפעמים לא - זה בסדר גמור שהחברים רוצים לפעמים לשחק גם קצת לבד עם עצמם (לא פחות חשוב ממשחק עם חבר/ה). 

מה אנחנו יכולים לעשות בינתיים? לשחק במשחק אחר, להצטרף לחבר אחר... 



את המפגשים שלנו סגרנו בריקודים מצחיקים לצלילי השיר[ ״כל הילדים קופצים רוקדים״ ](https://youtu.be/xmbmfDeEG-g)של שוטי הנבואה  



**משחק בכיתה **



במהלך המפגש למדנו מילה חדשה - מרבד. מה זה מרבד? מילה נרדפת לשטיח! 

בכיתה שלנו יש המון שטיחים - גדולים וקטנים, מרובעים ועגולים. יש גם שטיחים קטנים ומלבניים. 



על השטיחים הגדולים פוזרו משחקי רצפה. משחק אחד על כל שטיח - שם אנחנו יכולים לשחק בקבוצה. על השטיחים הקטנים הנחנו סלסלה אחת עם משחק אחד. בהם יכלו לשבת זוג חברים ולחלוק את הסלסלה ביחד - אפשר לקחת קצת לעצמנו ולהשאיר את הסלסלה במרכז כדי שהחבר שלי יוכל לקחת עוד חלקים מהמשחק ואפשר להרכיב משהו ביחד! 

המשחק הזוגי חדש לנו - ראינו שישנם חברים שפשוט שיחקו זה לצד זו, היו כאלה שהציגו בגאווה לחבר או לחברה שלהם את התוצר שיצא להם, היו שבחרו להרכיב יחד מגדל גדול או רכבת והיו כאלה שעצם השיתוף של הסלסלה היווה עבורם אתגר לא פשוט. 



**יצירה **

את הגואש אנחנו כבר מכירים אך הפעם חולוד חידשה לנו ולימדה אותנו שאם מכניסים חומר מוכר לכלי חדש זה הופך להיות עוד יותר מעניין! 

בתוך הכיתה על השולחנות חיכו לנו שקיות הפתעה שקופות ובתוכם צבעי גואש בשלל צבעים. 

בעזרת לחיצות עם האצבעות שלנו על השקית עירבבנו הצבעים בתוך השקית - זה היה מרתק במיוחד! 



ביום אחר הדבקנו נייר דבק על הרצפה והפכנו אוצו לכביש בו נסעו המון מכוניות, רכבות ואפילו טרקטורים! 



**משחקי חברה **



זמן חצר הוא זמן נהדר למשחקי חברה.  השבוע הרגשנו חיבור מקגש וחזק יותר עם חברינו מקבוצת שולה. פתאום אנחנחנו מוצאות את החברים משתי הקבוצות מעורבבים לגמרי! זה מרגש ומייצר הזדמנות להכרויות וחברויות חדשות ומענייניות...

השבוע שיחקנו בתופסת, ברווזים ברווזים ורקדנו יחד סביב חישוקים. 

מדי יום אנחנו דואגים להאכיל את נבת הארנבת! 

למדנו שאי אפשר לרוץ אחריה, נבת היא חיה רגישה ועדינה ואנחנו לא רוצים לגרום לה למאמץ יתר :) 

לכן אפשר לשבת ולהתבונן עליה או ללכת אחריה, דוקא כשאנחנו יושבים רגועים היא מרגישה בטחון וניגשת אלינו להתלטף. 



**מפגשי חברים**

****

כמה אנחנו שמחות לשמוע שאתם נפגשים אחרי הגן! זה ניכר מאוד במהלך היום שלנו בגן! אל תהססו ותשלחו לנו תמונות מהמפגש! אנחנו תמיד נשמח לקבל וגם להראות אותם לחברים! 

בנוסף שימו לב שבקבוצה נשלח אליכם קישור לקבוצת וואטסאפ של מפגשים בגינה - יוזמה מבורכת! ממליצה מאוד להצטרף! 



**איזה יום שמח לי היום! **



השבוע חגגנו לנועהל׳ה שלנו יום הולדת! 

איזה כיף לחגוג יחד עם החברים! נועה הפכה את החברים לחיות שונות בעזרת שרביט הקסמים שלה ופינתה אותנו בעוגת בננות טעימה במיוחד שהכינה ביחד עם אמא שרה!

תודה רבה לנועה ומשפחתה! 



**הודעות**



• שמות שמות שמות 

השבוע חצי מהקבוצה הגיעו עם נעלי נייק שחורות וחדשות! אז אנחנו מברכות את הרכישה אל נשמח מאוד עם תעזרו לנו להבדיל ביניהם ופשוט לכתוב שם! 

• בבקשה להקפיד לא להיכנס לגן עם נשנושים, פירות ושאר הדברים המעכבים את הפרידה מכם ומהתפנוקים! לא נעים לפתוח את הבוקר כשאנחנו מבקשות מהילדים להיפרד מדבר מתיקה במקום לברך לשלומם! 

• נוהל ימי ראשון - סדינים רעננים ובקבוקי מים מלאים 



**שיהיה שבוע נפלא ומלא בריאות **

**ויקה וחולוד**

****





## צעירים ב'- שולה

שבוע של חיבור לגוף ולנפש

השבוע התחלנו בפרויקט יוגה. 

אתם בטח תוהים למה, איך ומה זה נוגע לנו?

אחת השיטות שהחינוך הדמוקרטי והגן שלנו בפרט דוגל בהן הוא ה-PBL, למידה מבוססת פרויקטים. 

בשונה מהלמידה המסורתית, אנחנו מבססים את הלמידה סביב נושא שמעניין את הילדימות וממנו אנחנו שואבים השראה ושואלים שאלות. 

זה לא אומר שאנחנו מוותרים על שיח ולמידה סביב החגים, המועדים, העונות או כל הנוגע לתכנית הלימודים הרגילה, הפרויקטים נוספים אליהם ומפרים את הלמידה שלנו בנושאים הקבועים. 



אז למה דווקא יוגה? היוגה משלבת שני עולמות שאנחנו מתחברים אליהם מאוד- תנועה וחיות. 

מעבר לכך, יש כאן הזדמנות ללמידה עצומה ומגוונת. 

טעימה קטנה מהמפגשים שלנו השבוע...

היוגה דורשת מאתנו מידה רבה של ריכוז וסבלנות, אז פתחנו כל מפגש בשחרור. 

אנחנו שרים את[ שיר הציפורים](https://www.youtube.com/watch?v=lj95iZcHZ3w), משקשקים ביידים, מוחאים כפיים מסתובבים וצוחקים

לפני שמתחילים חשוב למתוח את הגוף שלנו... ואיך נעשה זאת? סתם לעמוד ולמתוח מצד לצד זה קצת משעמם... אז המצאנו משחק מתיחות! 

אנחנו שומעים את השיר עם הקצב הכיפי של ["בייבי שארק"](https://www.youtube.com/watch?v=XqZsoesa55w) (מתוך ABC KIDS TV), רצים ומשתוללים בזהירות בכיתה,

כשהמוזיקה נעצרת כולנו נעמדים כמו פסלים! לא לזוז....זה קשה... 

ועכשיו בוא נקשיב טוב טוב להוראה- "כל שולה לשים ידיים על הראש". לאט לאט ההוראות נהיו קשות יותר ויותר עד שבסוף השבוע כבר הצלחנו להניח ידיים על אצבעות הרגליים, לשלב ידיים מאחורי הגב.. 



עכשיו אנחנו מתוחים ומוכנים..

נעמעם קצת את האורות, נסיט את הוילון..

ונתחיל בנשימות.. אנחנו מנסים להיות ממש בשקט ולנסות להקשיב לנשימות שלנו..

אפשר להניח ידיים על הבטן ולהרגיש איך היא זזה כשאנחנו נושמים

ניסינו דרכים שונות של נשימות, דרך הפה, האף, השיניים.. כל אחת מאתגרת בפני עצמה. 

הצעתי שננסה לשאוג כמו אריות, אולי יצא אוויר? 

תמרי הציעה שנעשה אפצ'י! גם זו דרך להוציא אוויר.. עשינו אפצ'י בכאילו, כי הוא לא מגיע בדיוק כשקוראים לו.. כל השבוע ניסינו לקרוא לאפצ'י שלנו שיבוא... וכשאחד החברים התעטש באמת, כולנו הפנינו אליו את המבט וחייכנו! פתאום אנחנו הרבה יותר מודעים להתעטשויות שלנו...



הדלקנו לנו קטורת ריחנית שעשתה לנו אווירה נעימה מאוד בכיתה... 

ברקע התנגנה לה מנגינה. מה היא מנגינה? איך היא שונה משיר?

אין לה מילים...הקשבנו ל[מנגינה של בייבי יוגה](https://www.youtube.com/watch?v=d5CqZ75tgqw), אנחנו כבר הרבה יותר שלווים. 



השבוע הכרנו שתי חיות שאוהבות גם הן לעשות יוגה. 

החתול והפרפר. 

חשבנו איפה גר החתול? מה הוא אוהב לאכול? היו חברים שטענו שהחתול אוהב לאכול קקי...היו חברים שטענו שהחתול אוהב חלב! אני הוספתי ואמרתי שיש חתולים שאוהבים לאכול משקיות זבל ברחוב! 

גם אנחנו אוכלים זבל? לא מה פתאום... 

וגם אנחנו ישנים על גגות של בתים? לא מה פתאום, אנחנו ישנים במיטה שלנו. מיה הזכירה שבגן אנחנו ישנים על המזרון שלנו... ושיש גם חתולים שישנים על מיטה! 

אחרי שהתהלכנו בכיתה על ארבע כמו חתולים והתעופפנו כמו פרפרים, היה לנו הרבה יותר קל להתחבר לתנוחה...אני הדגמתי והזמנתי חברים להדגים יחד איתי. אחרי שהתבוננו יכולנו לנסות בעצמנו, היה כיף ומאתגר. מעניין איזה חיות שעושות יוגה נכיר בשבוע הבא? : ) 

סיכמנו את המפגש עם החלק האהוב עלינו ביותר- הרפיה. 

זה נשמע קל וכיפי, אבל לשכב בעיניים עצומות, להתחבר לעצמנו, ולהרפות מכל הלב, זו משימה מאתגרת מאוד גם עבור מבוגרים, אז בטח עבורנו...

בתחילת השבוע הזמנו חברים בודדים להדגים את ההרפיה, כדי שנוכל להתחבר לאט לאט לקונספט ולא נעמיס על עצמנו. 

הכרנו את הקערה הטיבטית שמשמיעה צלילים נעימים ומיוחדים..

לקראת סוף השבוע כבר הצלחנו לעשות הרפיה כולנו יחד! 

אני הסתובבתי בין החברים ובעזרת דמיון מודרך וקערה טיבטית אחת, הצלחנו לייצר חמש דקות קסומות של שלווה והרפיה. 

**חופשי זה לגמרי לבד**

השבוע בארוחת הבוקר הכרנו את חברתנו הטובה,  "הפיילה". יש שיגידו שהפיילה היא בסה"כ סוג של ארגז פלסטיק, אבל אנחנו נטען שהיא מסמלת אחריות, בגרות ועצמאות. 

כשאנחנו מסיימים לאכול אנחנו מפנים את הצלחת שלנו, מרוקנים את השאריות אם ישנן ואת הצלחת מניחים בתוך הפיילה. ,.למה  הפעולה הקטנה הזו כל כך משמעותית?

לחפצים האישיים שלנו אנחנו כבר לגמרי אחראיים...

אנחנו מצליחים להבין שהצלחת הזו היא לא רק שלי, היא תשמש גם את החברים בקבוצת תקווה והלו יעקב ועלינו לדאוג לסביבה נקייה עבורם. 

גם האחיזה בצלחת בשתי ידיים היא למידה חשובה עבורנו.. במיוחד אם יש שאריות של אוכל שעשוי ליפול, אנחנו מתרגלים את השיווי משקל והיציבה כל הדרך מהשולחן לפיילה : ) 



**אני ושולה (ושמוליק) בחצר**

השבוע זמן המשחק שלנו בחצר קיבל תפנית מעניינת שלא נאמר מרגשת 

אחרי כמה חודשים של משחק משותף אך תמיד "ליד" החברים מקבוצת שמוליק, יכולנו לראות סממנים של משחק משותף אמיתי ואותנטי.  

בגיל שלנו קל מאוד לראות את ההבדלים בין משחק שהוא "ליד" לבין משחק "ביחד", הוא תלוי הרבה בשפה ובתקשורת שאנחנו מסוגלים לייצר אחד עם השני. 

הילדימות התבגרו והתפתחו בתוך התא האישי והקבוצתי וכעת הם מרגישם מספיק בנוח כדי ליצור חברויות וקשרים נוספים. 

יכולנו לראות את זה בדברים הקטנים.. במבטים, בחיוכים, בערבוב והכנת עוגה בארגז החול, התנדנדות משותפת בסירה, בהמצאת משחקים חדשים יחד. 

> "אני עומדת במעגל ומביטה סביבי
>
> אני מושיטה את ידי לחבר או לחברה שלי!" 
>
> 

משחק ריקוד במעגל שאנחנו נוהגים לשחק הרבה, פתאום נראה קצת אחרת... כשחבר עומד במרכז המעגל ומושיט את היד שלו, זה בדרך כלל היה לחבר מהקבוצה שלי, כי זה המקום הבטוח והנוח.

השבוע כשהזמנתי את החברים לשחק על הדק,  ראינו זוגות של חברים משתי הקבוצות רוקדות בתוך המעגל בהנאה רבה. 

בהחלט רגעים של אושר וגאווה בחצר שלנו. 

**כל יום הוא יום של אהבה בגן ילדי הטבע**

החלטנו לעצור ולחשוב על המשמעות של המילה בעבורנו. 

איך אנחנו מראים ומקבלים אהבה? אולי דרך חיבוק, נשיקה, מילה טובה? 

נזכרנו כמה אנחנו אוהבים לחבק את החברים ולהביע את אהבתנו.. ואם אני לא רוצה לחבק עכשיו זה אומר שאני לא אוהבת? מה פתאום... לפעמים גם מחוות קטנות, כמו לוותר על משחק, לעזור לחבר, להביא לו בקבוק מים כשקשה לו.. 

אנחנו יכולין גם להשתמש בפה שלנו ולהגיד:

" א נ י   א ו ה ב ת   א ו ת ך " 

החברים מצחקקים ומחייכים בביישנות... מדהים לראות איך כבר בגיל כל כך צעיר אנחנו מזהים את המבוכה שנוצרת לה בטבעיות בצירוף המילים הפשוט הזה. 

חגגנו בדרכנו שלנו, במסיבה של אהבה, חיבוקים וריקודי זוגות, ובליווי השיר והנוסטלגי של להקת [היי פייב אני אוהב אותך,](https://www.youtube.com/watch?v=vQh3EIGoV7Y) שמצא בקלות מקום קבוע בפלייליסט שלנו... 





לצערנו השבוע כמעט כל יום היינו בהרכב חסר...הרבה מהחברים היו חולים או חבולים. כשאחד החברים לא מגיע לגן זה משפיע עלינו מאוד, הרכב הקבוצה מיד משתנה ואי אפשר שלא להרגיש בחסרונם. ככה זה כשמתגבשת לה קבוצת ילדים מאוחדת ומלוכדת כל כך... 

אז כמחווה לחברינו שבילו את רוב זמנם בבית, הכנו שלט צבעוני. 

ככשאלתי את החברים, "מה נכתוב?" הציעו, "מזל טוב", "הופ הופ טרללה" (כמו בשלט יום הולדת...) "שולה" וגם "תרגישו טוב".

שאלתי את החברים איך נקרא להרבה שולה? שולות! 

 אז הלכנו על "שולות, תרגישו טוב, אוהבים החברים". 

לכל חבר שחסר לנו בחרנו צבע אחר, כתבנו את שמו וקישטנו... 

כל כך התרגשנו לקחת את השלט בעבודת צוות ולתלות אותו בגאון. עכשיו רק נשאר לחכות שהחברים יחזרו לגן ויראו את השלט שהכנו עבורם. 

פיתה ועומרון זכו לראות את השלט מרחוק ונשארו לצערנו בבית כל השבוע... 

מאחלים להם החלמה מהירה ומקווים שישובו אלינו בקרוב. 

**הודעות ועדכונים**

בחודש האחרון היו שלושה מקרים שונים אצלנו בקבוצה של פציעות רגליים בעקבות מגלשה.. ללא שום ביקורת או הטלת ספק, חשוב שנלמד מהמקרים האלו, אז בואו נזהר כולנו מהשימוש במגלשות בגינות הציבוריות. 

פרידות בוקר. כמו שאתם כבר יודעים, מקום הפרידה הרגיל הוא החצר (למעט ימי גשם), אבל זה בסדר גמור ואפילו מעולה אם הם רוצים להיפרד מכם ביצירה או בכיתת משחק. רק תעדכנו אותי לפני שיצאתם שהם שם כדי שנהיה כולנו בשליטה. 

פרידה בחצר, מעילים נשארים עלינו, פרידה בתוך הגן- מעילים במתלה. 

שימו לב שהשבוע יצירת הבוקר תעבור ממקומה הקבוע במבואה לכיתת ענן על מקל- שנמצאת מצד שמאל של הכיתה הגדולה. בבקשה לא לשהות שם, אנחנו רוצים לאפשר לילדימות לעשות יצירה בכיף ובשקט ללא מעבר של הורים יוצאים ונכנסים. 

פנקו בתמונת סופ"ש שלכם : )

סדינים חדשים דנדשים ובקבוקי מים מלאים

**שבוע נפלא,**

**שירז ואלינור**

## 

## בוגרים א'- תקווה



שבת שלום הוריםות יקריםות,

השבוע (בתחילתו לפחות) סוף סוף קבוצת תקווה התאחדה! הילדים מאוד התרגשו לפגוש את כל החבריםות והיה תוסס ושמח. מקווים שימשיך ככה ונוכל להמשיך ולקדם את התהליכים החינוכיים הקבוצתיים והאישיים.

השבוע גם חגגנו לליאו המתוק שלנו יום הולדת! מזל טוב!!



הנושא השבוע היה ערבובים של צבעי יסוד. יחד חקרנו וראינו אילו צבעים יצאו.



[כך נולד הצבע....](https://youtu.be/syJo37AKaro)

> "באמצע היום הצבע האדום 
>
> פגש ברחוב בצבע הצהוב. 
>
> דברו מעט בנחת, טיילו מעט ביחד, 
>
> פתאום נפלו לבור עמוק. 
>
> התגלגלו לו לו לו לו, 
>
> התבלבלו לו לו לו לו, 
>
> השתוללו לו לו לו לו לו כל היום. 
>
> הסתובבו בו בו בו בו, 
>
> התערבבו בו בו בו בו, 
>
> וכך נולד הצבע הכתום. 
>
> כן, כך נולד הצבע הכתום."

(דתיה בן דור)





**מפגשים**

השבוע במפגשים הוספנו שיר בוקר חדש:

"כשאני בבוקר מתעורר

כל הגוף שלי קצת מנער

מנער את הידיים

מנער את הרגליים

מנער את הידיים

מנער ועוצר

מנער ועוצר.

בוקר בא, יום חדש

ואני כה נרגש, כה נרגש,

כי אני הולך לגן

הידד! אני מוכן

בוקר טוב ושלום

שיהיה לכם יום נפלא היום!"



השבוע במפגשים למדנו מהם צבעי היסוד: כחול, אדום, צהוב, לבן ושחור. 

הכרנו את השיר "כך נולד הצבע" (בטוח שיר נוסטלגי עבורכםן) ורקדנו בזוגות. כל פעם ילד/ה אחר/ת היה אחד הצבעים ואז הזמינ/ה חבר/ה לרקוד. הם טיילו והסתובבו כמו בשיר ואז התיישבו וגלגלו את הידיים ואז נוצר הצבע החדש.

אחרי ששרנו ורקדנו, התנסנו בערבוב הצבעים על דף. שנייה לפני הערבוב, הילדים ניסו לנחש מה יצא. 

אחנו הרי כבר מכירים את הצבעים, אבל הפעם החלטנו להתמק בהתנהגות של החומר, בהבנה של מושגים מורכבים יותר. מה, איך אדום וצהוב הופכים פתאום לצבע אחר לגמרי?!

ביום שני, ערבבנו אדום וצהוב. עידו ידע שהולך לצאת הצבע הכתום וכך באמת היה! 

ביום שלישי, ערבבנו כחול וצהוב. ניסינו יחד לנחש מה יצא. אדם הציע שאולי יצא עיגול. חשבנו אולי יצא חום, אולי מטוס... ואז יצא הצבע הירוק! התרגשנו והופתענו לגלות מה יצא.

ביום רביעי ערבבנו שחור וורוד ויצא לנו בורדו ושמנו לב שזה הצבע של הנעליים של נבו, ובחמישי ערבבנו אדום ולבן ויצא לנו הצבע הורוד. לני אפילו שמה לב שהחולצה של אלונה ושלי היו ורודות.



**מתנסיםות**

בזמן היצירה, התנסנו בערבובי הצבעים כפי שראינו במפגש. התנסנו גם עם צבעי ידיים וגם עם גואש ומכחולים. פלג נהנה מההתנסות המלכלכת, תומר ראה שאפשר לצייר עם האצבע ויערה לא רצתה לעזוב את השולחן.

בתחילת השבוע עבדנו על שולחנות אך הבנו שיותר נוח לעבוד על הרצפה וכך עשינו. כל ילד/ה קיבל/ה צלע בדף גדול ושם צבע/ה. אחרי שיצרנו, ביקרנו חברים על הדף בעזררת קו שמתחנו. הדפים נתלו על קירות הכיתה ועוררו דיון ותזכורת כל יום על מה שעשינו ביום הקודם.

תוך כדי העבודה, המשכנו לשמוע את השיר "כך נולד הצבע". פלג ששמע את השיר לא יכל להפסיק לרקוד ולני לא הפסיקה לשיר 

ביום שישי, חשבנו מה הציורים החופשיים מזכירים. נבו שם לב שהצבע הירוק מזכיר יער.  הוספנו באמצעות גועש קווים כך שיצא לנו היער. בדף הירוק השני, הצבע הזכיר לנו לטאה או נחש או תנין והוספנו גם את זה. 

שבוע הצבעים היה בסיס להעמקה בשבוע הקרוב  אנחנו מרגישות שלמרות שהנושא כבר מוכרים לילדימו אנחנו מנסות להעמיק מושגים מוכרים. דוקא דרך ההכרות אנחנו יכולים לבצע פעולות של היקשים וחיבורים, להתבונן פתאום בצורה קצת יולר מעוקה ומורכבת על הסביבה שלנו ולא לדבר על מושג כמו "צבע" בדרך הסטנדרטית... 



**משחק בגן ובחצר**

כדי להמשיך את ההתעסקות בצבעים, המשכנו לשחק איתם גם בגן ובחצר. בחצר, שיחקנו את משחק הצבעים. אמרנו שם של צבע והחברים הלכו וחיפשו איפה הצבע נמצא במרחב. למדנו לשים לב לסביבה ולהבחין בצבעים הרבים שיש סביבנו.

בתוך הגן, שיחקנו משחקי מיון לפי צבעים. למשל, ביום חמישי חיכו לנו כדורים מבריכת הכדורים בתוך הכיתה ומיינו אותם לפיילות לפי צבעים.



**משמחים את החברים בחוברות ציורים**

השבוע הכנו יחד חוברות ציורים לאלונה (קצת באיחור) ולליאו שחגג השבוע יום הולדת. ציירנו והשקענו כדי לשמח את החברים. לאלונה לביא איחל בהצלחה (ממש כמו הגדולים), עידו איחל לאלונה עוגה מקורית – עוגת בננות! לליאו הילדים איחלו הרבה עוגות,  יהונתן איחל כדור פורח ואדם הלך על כלי נגינה: לאלונה הוא איחל סקסופון ולליאו גיטרה. הברכות היו מקוריות, מתוקות ותמימות כמו שרק ילדיםות יודעיםות!



**מוזיקה ללב היא חודרת**

השבוע שמענו כשהתעוררנו מהשינה ובתחילת המפכשים שירים של מייקל ג'קסון. נחשפנו לשירים השקטים והקצביים שלו.

בנוסף, באחת הפעמים לפני שנת הצהריים, יהונתן ביקש במיוחד לשמוע את השיר "פזמון ליקינטון". שמענו את השיר ונרגענו לקראת שנת צהריים ערבה ונעימה.

[פזמון ליקינטון](https://youtu.be/k5bQ7dUKJds)

[ Heal the World ](https://youtu.be/BWf-eARnf6U)של מייקל ג'קסון

 [Black or White](https://youtu.be/F2AitTPI5U0) של מייקל ג'קסון

אתם יותר ממוזמניםות לשלוח לנו שירים שאתם אוהבים במיחד להאזין להם בבית. אנחנו אוהבים מוזיקה מגוונת, וחיבור בין הבילת לגן תמיד מרגש ויוצר תחושת גאווה 



**הודעות חשובות**

סדינים רעננים ובקבוקים מלאים.

תזכורת: את המעילים אנו נשאיר בסוף היום בתוך הארגז השחור שלנו. מוזמניםות לקחת אותם משם.

בבוקר שולחן היצירה עובר לכיתה שלנו בתוך הגן במקום במבואה. היה לנו חשוב שהילדיםות יוכלו לעבוד בנחת ובמבואה יש הרבה רעש ותזוזה בבוקר. השבוע ננסה זאת ונראה איך זה יעבוד. 

בבקשה לשלוח לרעות (או לאדריאן בימי רביעי) במידה ואתם מגיעים ב9:00 או אם אתם לא מגיעים. ההתעסקות עם שליחת הודעות בבוקר לא נוחה כאשר אנו עם הילדים בבוקר. חשוב לנו להקדיש להםן את מלוא תשומת הלב.



**שיהיה שבוע חמים, נעים וטוב,**

**רעות, אדריאן ותמר**





## **בוגרים ב'- הלו יעקב**



**תחפושות בטבע **



להתחפש זה להפוך להיות משהו מישהו אחר…

בגן אנו מתחפשים כל הזמן גם חיצונית בעזרת ארון התחפושות שלנו וגם דרך משחק או סיפור.

האם בעלי חיים גם מתחפשים?

למה הם מתחפשים?



בעלי חיים רוצים להסתתר ולהיעלם מעיני הטורף או הטרף.

הם ״מתחפשים״ בצורתם, בצבעיהם ובהתנהגותם לאבנים, לעלים, לגזעי עץ.

בדרך זו הם נבלעים בסביבתם והופכים ל״רואים ואינם נראים״

ההסוואה המוצלחת מגדילה את סיכויי ההישרדות של בעלי-החיים.

אנחנו התמקדנו השבוע בזיקית ושמנו לב שכל פעם שהיא משנה רקע כך גם צבע הגוף שלה.

על סלע היא חומה על עלה ירוק - ירוקה.

התבוננו בעצמנו וחשבנו כמה מדהים זה איך דבר כזה גדול יכול להיעלם רק על ידי משחק בצבע.

**ניסוי קליל-**

בחרנו חברה שהגיעה בלבן דניאלה וחברה שהגיעה בשחור אנה 

בהתחלה דניאלה עמדה מול הקיר הלבן השמלה שלה הצליחה להתערבב עם צבע הקיר לעומתה השימלה של נושי ממש בלטה.

יש המון צבעים בטבע והיכולת להשתמש בהם מאוד מועילה לחיות ושומרת על חייהם.

החשיבות בגוונים מאוד גדולה זה נותן הזדמנות לדיוק בהסוואה.





**גוונים וצבעי יסוד**



השבוע שלנו התחיל ציבעוני במיוחד בכיתה שלנו חיכו בקבוקי גואש מכל הצבעי הקשת 

הסתובבנו בניהם וכמובן שזיהינו את כולם התחלנו ליצור זוגות של צבעים דומים 

כחול תכלת, אדום וורוד, ירוק כהה וירוק בהיר .

את הבקבוקים סידרנו בשורה קודם את הצבעים הדומים ובניהם מה שנשאר …

תכלת כחול טורקיז ירוק ירקרק צהוב כתום אדום ורוד לבן ….. 

סיפרנו לחברים שבקשת המדהימה שיצרנו מסתתרים שלושה צבעים קסומים שיכולים ליצור עוד ועוד ועוד צבעים.

מי אלה?

אדום, צהוב, כחול צבעי יסוד.



מה כל כך קסום בצבעי יסוד?



**ניסוי בהלו יעקב**



הכנסנו לכיתה דף גדול ולבן 

את כל הצבעים ארזנו חוץ מציבעי היסוד.

בצד אחד כחול בצד שני צהוב ומתחילים.



באמצע היום הצבע הכחול 

פגש ברחוב בצבע הצהוב. 

דברו מעט בנחת, טיילו מעט ביחד, 

פתאום נפלו לבור עמוק. 

התבלבלו לו לו לו לו, 

השתוללו לו לו לו לו 

התגלגלו לו לו לו לו לו לו מצחוק. 

הסתובבו בו בו בו בו, 

התערבבו בו בו בו בו, 

וכך נולד הצבע הירוק.



החברימות הוזמנו והתנסו בעירבובים הצלחנו ליצור ירוק- מכחול וצהוב כתום- מאדום וצהוב, יצרנו סגול- מכחול ואדום.



**חיות בהסוואה**



הדף הגדול שלנו מלא בצבעים ועירבובים.

קיפלנו אותו בזהירות ובעזרת הידיים והנענו את הצבע מצד אל צד בעדינות כדי שהדף לא יקרע.

ובאותה העדינות פתחנו את הדף מחדש ומה גילינו?

דף ציבעוני במיוחד צבוע בצורה סימטרית בגלל הקיפול התבוננו בצורות הציבעוניות ובצבעים החדשים שניגלו לנו פתאום.

מה עוד מסתתר שם?

גילינו ראש של נמלה ענקית, קוף, פרפר, תנין, נחש ארוך ונחש קצר….

פעילות שלא נגמרת כי בכל יום הופיעו חיות נוספות שהסתתרו בין הצבעים, מדהים.





**עולם הפוך ומלא דימיון**



אנו ממשיכים להשתעשע בין עולם דימיוני למציאותי.

השבוע הכרנו שתי חברות עם סוד קטן.

> 
>
> לנטע ודפנה יש סוד נחמד
>
> שעוד לא גילו לאף אחת 
>
> הן זרעו מתחת לפלסטיק 
>
> זרעים של מסטיק.
>
> 
>
> ובקיץ הבא,
>
> ירוצו לגינה בכל יום 
>
> ועל כל גיבעול, על כל ענף,
>
> יבשיל להן מסטיק אדום.
>
> 
>
> מסטיק אדום צומח על עץ? וירוק,צהוב,כתום גם הם?
>
> האם מסטיקים גדלים על העצים? לא.
>
> בעולם הפוך כן!
>
> אז מה עוד גדל על העצים? טרקטורים, עוגות, בובות …
>
> אז מה הן עשו, איך מגדלים עץ מסטיקים?
>
> 
>
> הן בחרו במסטיק הכי טעים,
>
> חצו אותו לשמונה זרעים.
>
> עדרו,מדדו וסימנו בסרט
>
> הכינו למסטיק גינה נהדרת.
>
> 
>
> כמעט בכל ערב הן באות 
>
> צריך לנכש וצריך להשקות 
>
> הן עובדות פה באופן קבוע 
>
> שלוש פעמים ויותר בשבוע״… 



[זרעים של מסטיק - לאה נאור](https://youtu.be/O65F2h7vXjQ)



.את מילות השיר חשפנו בהתחלה כסיפור עצרנו בכל בית שאלנו שאלות והמשכנו הלאה.

בזמן פעילות במרחב בה הילדימות שותלים את העץ המיוחד שלהם השיר נוגן.

ההתרגשות היתה גדולה… כולם חיכו לפיזמון.

התנסנו בדילוגים בזוגות- שמנו לב לקצב של החבר/ה האטנו או ניסינו להזדרז כשהיה צריך.

גילינו שממש כייף לקפץ בשניים.

בחצר במהלך המשחק החופשי הילדימות השתעשעו ברעיון עץ המסטיקים והחליטו להכין אחד משלהם בכאילו כמובן.

החברימות אספו כדורים ציבעונים והחלו לקשט את כל הצמחים בחצר ולאט לאט לכל העצים והעציצים צמחו מסטיקים צבעוניים.

החצר נראתה קסומה.



**תירגול בתפירה**

בכל יום אנו מתקנים את הספרים הקרועים שלנו ברצינות גדולה השבוע תהינו מה קורה כשבגד אהוב נקרע מדביקים?

אפשר אבל הדרך הטובה ביותר היא לתפור.

לתפור- לחבר בד בעזרת חוט ומחט חדה החודרת את הבד מצד אחד לשני.

החברים העבירו בניהם בזהירות מחט שמנו לב לצד קהה עם חור -קוף וצד שני דוקרני במיוחד.

את חוט התפירה מכניסים לקוף ומוודאים שקושרים בסופו אחרת הוא בורח.

אז איך ילדימות יכולים להתחיל לתפור?

הבאנו בריסטול a4, מחורר, מקל גפרור וחוט עבה.

את מכשיר המחורר חקרנו לעומק התבוננו בסכינים הקטנות העגולות היורדות ועולות בעזרת לחיצה ואת העיגולים הקטנים שנשארים בתוך המיכל השקוף בתחתית .

חוררנו מסגרת לבריסטול לגפרור חיברנו חוט ומתחילים.

משחילים לחור אחד מוודאים היכן החור השני נמצא, לא קל כל כך לתפוס את הגפרור והדף לאט לאט החברימות הבינו את הקטע ויצרנו מסגרת נפלאה לבריסטול שלנו.

הצעד הבא שלנו היה איך מחברים בין שני חלקים.

הבאנו דף מלבני מחורר ומקופל לכיס לכל חבר/ה ועכשיו עבודה עצמית .. אנחנו תופרים!

מדהים היה לראות אותם הסבלנות שלהם, הרצון להצליח.

שום וויתור עצמי לא היה בכיתת הלו יעקב ביום הזה.

קבוצה מרגשת(:





**עצמאות, עצמאות, עצמאות**

במהלך היום אנו חושבים על דרכים לאתגר את עצמנו, לשים לב לסביבה שלנו ואיך אנו משפרים אותה.

והבנו יחד שזמן הצהריים שלנו צריך להשתנות.

את השמיכות אנו לא מפזרים יותר יחד עם המזרנים כבר למדנו לפרוש ולהתכסות לבד.

מהשבוע הן ממתינות לנו בארון.

אנו אוספים אותן בצורה מסודרת לפני שאנו נשכבים על המזרן.

דור ואני ניגשים בסוף לכיסוי נוסף דיגדוג, נישוק ומנוחה נעימה.

לאלה שלוקח זמן להירדם מצאנו פתרון קסום.

רצף סיפורים של ירדן בר כוכבא ודידי שחר צמד קסום(:

[החתונה](https://youtu.be/IQSnc003I_I)



**יום הולדת בהלו יעקב **



מזל טוב ליובל שלנו שחגג יום הולדת יחד עם החברימות היה כייף ושמח כמו תמיד.

תודה למשפחה המאושרת על הפינוקים.





**הודעות ועידכונים**

נוהל יום א׳ סדינים רעננים ובקבוקי מים מלאים.



מגבוני חודש פברואר, חבילה לילד. לא לשכוח להניח בשידת ההחתלה ולסמן בטבלה.



תמונות סוף שבוע כל שבוע גם אם אני לא כותבת בעידכון(:



שקיות לטובת תיקי הספר שלנו .



**שבוע נפלא **

**אורטל ודור**
