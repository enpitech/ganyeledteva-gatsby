---
title: לוחמי ולוחמות האש נכנסימות לפעולה
date: '2021-04-30T14:32:40+03:00'
---
**שבת מנוחה,**

השבוע סיימנו את סבב השיחות האישיות שלנו אודות סדר היום של הילדימות. שמחתי לקבל מכם משובים חיוביים ונעימים. מאחורי כל שיחה כזו הצוות השקיע זמן ממושך של תכנון, התבוננות וכתיבה, ואנחנו שמחות שהצלחתם להרגיש את זה. 

הקשבתי גם לעצות היעול שלכם. הרבה מכם התייחסתם לפורמט הזום הבעייתי - כמובן שהזום הוא פתרון שנוצר מכורח הקורונה :) בשנים הקודומות השיחות התקיימו באופן פרונטלי.

השיחות האלו נועדו לתת לכם הצצה על סדר היום של הילדימות, ודרך זו להרגיש איך אנחנו חוות אותם בגן, ואולי לתת לכם זוית קצת אחרת עליהם. אני מזכירה שוב שאתם תמיד יכולים לבקש/לשאול/להתעניין/לברר בכל עניין ! לא צריך לחכות לסוף היום או לשיחה - משהו לא ברור לכם? שלחו מייל! 

**בנפרד**: פורום הורים בנושא מעבר לגנים עירוניים יתקיים ביום שלישי 25.5.21 בשעה 20:00 בזום. נעדכן בשאר הפרטים בהמשך - ממליצים לכל מי שנפרד מאיתנו השנה להגיע! 

**שבת שלום ושבוע טוב!**

**אחינועם וכל צוות גן ילדי הטבע הדמוקרטי**



## שכבת הצעירים

על שכבת הצעירים המדהימה שלנו עבר שבוע מלא בדמיון וכיף. בשבוע שעבר התמקדנו במדורה - איך היא בנויה וממה היא מורכבת, דיברנו על האש החמה ועל התחושות שלנו. השבוע התעמקנו בכיבוי האש ובכללי הזהירות. מיד נרחיב, אך קודם כל, הודעות:

\- **נוהל יום ראשון**: סדינים נקיים ובקבוקי מים מלאים!

\- **מגבונים**: חודש מאי בפתח, מזכירות להביא מגבונים - 2 חבילות לילדימות עם חיתול וחבילה בודדת לילדימות גמולים.

# לוחמי ולוחמות אש

איך אפשר לכבות את האש? החברימות ישר ענו שצריך לעשות פו. אבל אפשר להתקרב לאש לעשות פו?

לא, אנחנו נרגיש חום חזק ולא נעים.

"ומה אם נשפוך מים מהבקבוק?" חבר שאל. מה יקרה אם נתקרב לאש עם הבקבוק? יהיה לנו חם מאוד ולא נוכל להתקרב.

אז מה צריך לעשות? מהר מאוד ענינו על השאלה: צריך להזמין כבאית. התקשרנו ללוחמי האש והזמנו אותם לגן ילדי הטבע. כמה מהחברימות התחפשו ללוחמי אש: קסדה הגנה על הראש מהחום, משקפיים מיוחדות הגנו על העיניים, מעיל עבה וקריר עטף את הגוף וחסם את הלהבות החמות. מכנס כיסה את הרגליים ומגפיים גם, ויצאנו בכבאית ארגזים שיצרנו בחצר למסע כיבוי שרפות. 

החצר קושטה בלהבות שהחברים צבעו והכינו, צינורות מים דמיוניים נשלפו מהר והתיזו, וסולמות גבוהים גם.היינו מסורים וחדורי מטרה והצלחנו לכבות את כל האש שבחצר!

**ציוד לוחמה באש**

האש פגשה אותנו גם במפגשים, והפעם היא הייתה חזקה מאוד, האור של האש והצבעים החזקים סנוורו לנו את העיניים ולא יכולנו להסתכל עליה. החברימות הציעו לקרוא ללוחמי האש שיביאו לנו ציוד: קיבלנו משקפיים, קסדה ומעיל, ויצאנו לכבות את האש! המשחק הדמיוני (סוציו דרמטי ) היה מאוד עמוק השבוע, ראינו שיתוף פעולה בין לוחמי ולוחמות האש שלנו, ראינו שיח עמוק ונעים ודמיון מפותח שסחף את כל השכבה.

**עוד קצת על עץ**

בחצר מצאנו כל מיני ענפים. ערמנו אותם בערמה קטנה ועשינו מדורה דמיונית, שרנו שירים נחמדים ושתינו מים, בסוף כיבינו את המדורה כמו לוחמי אש מקצועיים.

מה עוד עשוי מעץ? גפרורים ומקלות! את הגפרורים ואת מקלות העץ השחלנו על משטח קרטון עטוף גומיות. תרגלנו מיומנות תיאום עין יד, בדגש על שימוש בשתי הידיים שלכל אחת תפקיד שונה. יד אחת מחזיקה את הקרטון או מותחת את הגומיה, והשניה אוחזת בחפץ אותו אנחנו מנסים להשחיל.

כך, הנושא השבועי שלנו נשזר בכל הפעילויות שלנו – הרבה מהלמידה שלנו כלל ואינה מתבצעת במפגש, אלא במהלך הפעילויות השונות של היום, בין אם בחצר, בארוחת בוקר או בהגשת חומרים.

בשבוע הבא נמשיך במסעות שלנו בדמיון, נארוז תיק, ונצא לטפס על ההר לכיוון ירושלים.

**בינתיים שיהיה שבוע טוב!**

**צוות שכבת הצעירים – גבי, הילה, חוה, חולוד וענת**



## שכבת הבוגרים

השבוע המשכנו בשיח שלנו על האש ועל המדורה, והפעם גם התמקדנו באופן שבו מכבים אותה אחרי שהדלקנו! לוחמי ולוחמות האש שלנו נכנסו לפעולה ומצאו המון דרכים לכיבוי האש. מיד נספר עוד קצת, אבל קודם כל, הודעות:

\- **נוהל יום ראשון**: סדינים נקיים ובקבוקי מים מלאים!

\- **מגבונים**: חודש מאי בפתח, מזכירות להביא מגבונים - 2 חבילות לילדימות עם חיתול וחבילה בודדת לילדימות גמולים.

# לוחמי ולוחמות אש

השיח שלנו השבוע התחיל בשאלות מנחות, המעודדות את החברימות לחשוב בעצמם ולגשת למאגרי הידע שלהם, בצורה המונעת מהסקרנות הטבעית שלהם. מה התפקיד של לוחמי האש? איך קוראים להם? מחייגים 102! איפה הם מכבים שריפות? איך הם מגיעים למקומות גבוהים? איך הם מצליחים להתחבר לברז מים בכל מקום?

הכרנו את ברזי המים האדומים המשמשים רק את צינור הכבאית. גם אתם, בדרך לגן או לגינה, יכולים לנסות למצוא את הברזים האדומים ולהיזכר שאליהם מתחבר הצינור של לוחמי האש!

חשבנו לעצמנו: איך אנחנו יכולים לכבות אש? הרי אין לנו צינור כבאים מיוחד! הילדימות אמרו: אפשר לעשות פווווו! אחרים אמרו: נשפריץ בצינור! הכרנו גם את מטף הכיבוי, שיכול גם אותנו להפוך ללוחמי אש, ובכל פעילות קשורת אש הבאנו את מטף הכיבוי ליתר ביטחון, לצד קערת מים או קערת חול.

במהלך השבוע עשינו ניסויים שלימדו אותנו עוד קצת על אש. למשל, האם אויר עוזר לאש או מכבה אותה? הדלקנו נר, הנחנו מעליו צנצנת זכוכית, והתבוננו. עשינו פוווו חזק, וראינו, שהכלי אטום ולא נותן לפו שלנו לכבות את הנר. אבל הפלא ופלא, פתאום, לאחר שעברו כמה שניות, הנר כבה מעצמו! ניסינו לעשות זאת שוב, וראינו שקורה בדיוק אותו הדבר! אחד הילדימות הציע, שאולי לנר נגמר האוויר! בלי אויר האש לא יכולה להתקיים! ממש כמונו! לקחנו נשימה עמוקה והרגשנו את האויר ממלא לנו את החזה. כמו שאנחנו זקוקים לאויר, גם האש זקוקה לו!

ומה קורה לעץ כשהאש תופסת ושורפת אותו? בדקנו כל מיני חומרים: הדלקנו נר, וראינו מה קרה לחומר שהוא נוגע בו. ראינו מה נדלק, ומה לא – וכך גילינו שיש חומרים דליקים ולא דליקים. העץ למשל, נדלק! מה קורה לו כשהוא נדלק? "הוא נהיה שחור!", אמרו הילדימות. בחנו את הפחמים שנוצרים משריפת עץ – גושים שחורים ופריכים. הרגשנו איך הידיים שלנו מתלכלכות מהם בקלות. הבאנו דף ענקי, והשתמשנו בפחמים שלנו לציור עצום.

![](/img/pics/פחמים.jpeg)

ואחרי שלמדנו להדליק מדורה, בשבוע הבא ניקח לנו תרמיל על הגב ונצא למסע טיפוס על הרים – הרי ירושלים!

**להתראות בשבוע הבא!**

**צוות שכבת הבוגרים: אורטל, ימית, מיכל, רוני, שיר ותמר**
