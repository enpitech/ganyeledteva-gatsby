---
title: ירקות שורש במפגש ובארוחה
date: 2023-01-12T18:57:37.636Z
---
**שבת שלום לכל משפחות הגן!**

מזכירות לכן את אירועי ינואר-פברואר הקרובים, אם לא רשמתם, זה הזמן:

1. **ביום שני ה-30.1 תתקיים הרצאה של אחינועם** בנושא כללים ודיאלוג מול הילדימות, או במלים אחרות - גבולות. הרצאה מרתקת שפורשת בפניכן חלק גדול מהשיח והגישה החינוכית שלנו.

2. **ב-2.2.23, יום חמישי, לא יתקיים גן** - זהו יום התפתחות מקצועית לצוות.

3. **ב-23.2.23 יתקיים ארוע יום המשפחה לשכבת הבוגרים**. הארוע הוא בהשתתפות הילדימות יחד עם סבאסבתא, הוא יתקיים בשעות אחרי הצהריים, לאחר הגן ובלעדיכם ההורימות :) השעה המדוייקת תימסר בהמשך. סבים וסבתות של שכבת הצעירים, אל תדאגו, גם לכן מחכה הפתעה :)

4. **27.2.23 -** **פורום ההורים הבא**. יישלח לכם בהמשך לינק לטופס בו תוכלו להציע נושאים למפגש הבא שלנו.

**ועוד משהו**: תודה לכל ההורימות שכבר הביאו לנו צנצנות וגרבי ניילון! אנחנו ממשיכות לאסוף, אז מי שטרם הביאו מוזמנימות. 

**שבת מנוחה!**

**אחינועם, עומרי וכל צוות גן ילדי הטבע הדמוקרטי**



## **שכבת הצעירים**

בשבוע שעבר התחלנו לעבוד בגינת החורף שלנו. השבוע המשכנו לשתול עוד סוגי נבטים - הפעם ראינו את השעועית השחורה הגבוהה צומחת לה מתוך האדנית שלנו, והוספנו עוד קצת עדשים לכלי ההנבטות שלנו. מדי יום אנחנו ניגשים לאדנית ולכלי ההנבטות הירוק, ובוחנים את הנבטים שגובהים מיום ליום. איזה יפים וירוקים הם! מה נעשה כדי לשמור עליהם כך? מים! צועקים הילדימות, ואנחנו ממלאים יחדיו מים, והילדימות משקות את הגומות והאדנית כדי שלנבטים יהיו הרבה מי שתייה.

מאיפה אנחנו מכירים את העדשים והשעועית? מהמרקים הטעימים של ראובנה! איזה כיף לאכול מרק חם ביום חורף קר. ואילו עוד דברים אנחנו אוהבים לאכול בחורף? למפגש הגיעה סלסלה עם ירקות שורש: היו שם סלק, וגזר, תפוח אדמה ובטטה. העברנו את השורשים בינינו, התבוננו בהם, וראינו שהם מגיעים בצבעים שונים וצורות שונות. זה עגול וסגול, זה ארוך וכתום, ותפוח האדמה - בכלל צהבהב.

בארוחת הבוקר קיבלנו טעימות של ירקות שורש בתנור, ושמנו לב שחלק מהם יותר מתוקים, חלק יותר רקים, אחרים פריכים יותר. גם במגש הירקות הופיעה אורחת חדשה: על המגש הופיעו טבעות לבנות עם מסגרת וורודה - פרוסות צנונית! טעמנו את הצנונית וראינו שהיא פריכה כמו קולורבי, ויש לה טעם מעט חרפרף!

ניסינו לחשוב האם ירקות השורש נראים כמו השורשים של הנבטים? לא! השורשים של הנבטים נראו כמו שערות דקיקות לבנות, ואילו הירקות האלה הם עגולים ושמנמנים, והרבה יותר גדולים! בשבועות הקרובים ננסה גם להנביט ולשתול אותם, ולראות מה קורה, ואיך בכלל נוצר תפוח אדמה.

העבודה בגינה היא לא רק הזדמנות למידה נהדרת על עולם הצמח, אלא גם הזדמנות נוספת להתלכלך קצת ולעשות עבודה תחושתית מהנה. אנחנו לוקחים אדמה יבשה, ולאט לאט מוסיפים לה יותר ויותר מים, עד ליצירת בוץ רך וכהה שקל לעבוד איתו ולעצב בו, ממש כמו בחימר או בבצק.

גם בחימר עבדנו השבוע - וניסינו לחבר את העבודה בחימר גם לפעילות פדגוגית חורפית חשובה: קינוח אף. חשבתם פעם כמה מורכבת פעולת קינוח האף? צריך לאחוז בטישו, להניח אותו על האף ואז לצבוט אותו בצורה שלא תמרח לנו נזלת על כל הפנים! הגשנו לילדימות חימר בצורת משולש - כמעט כמו אף, והראינו להם איך אנחנו צובטות את החימר בעדינות - ממש כמו קינוח אף. תרגול חוזר של פעולה זו יקל עלינו אחר כך כשננסה לקנח את האף שלנו!

מה עוד חשוב לפעולת קינוח האף? הנשימה שלנו. כשאנחנו סוגרים את הפה, אם יש לנו נזלת וננסה להכניס אוויר פנימה, או ששום דבר לא ייכנס, או שנרגיש שאנחנו ממש מושכים את הנזלת פנימה. אבל אנחנו דווקא רוצים להוציא אותה החוצה! לכן, תרגלנו קצת סגירה של הפה ונשיפה החוצה דרך האף. זה היה מלווה בהרבה צחוקים ולא מעט קינוחי אף דחופים!

בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: עדי, יגאל, חוה, שגיא, מיכל, הדר, רוני, קיילה ונופר**

 

## **שכבת הבוגרים**

הגשם משקה את האדמה, מנקה את המדרכות וממלא מעיינות. הרוח מניעה זרעים, מנקה אבק מהעלים, ומניעה עננים. איך הטבע מתגונן מהגשם, הרוח והקור? מה עושים החיות והצמחים? השבוע התחלנו לחקור איך עוד דברים מתנהגים בחורף.

**ירקות שורש**

היכן הם גדלים? על עץ, שיח או בתוך האדמה? מי עוד חי מתחת לאדמה? איך בכלל אוכלים את ירקות השורש? לכיתה הכנסנו ירקות והעמקנו בצורה שלהם, במרקם ובצבע. האם הוא עגול או ארוך? מחוספס או חלק, קשה או רך? כבד או קל?                                                             

במהלך היום פגשנו אותם בארוחות כשהם במרקמים שונים, בגינת הירק וכמובן בארגז החול.

**ירקות בארגז החול**

בארגז החול הסתתרו הפתעות… מי ימצא אותם?

כדי למצוא נאלצו הילדימות לחפור בעזרת הידיים ובשיתוף פעולה לגלות מה מסתתר.

זה קשה, זה ארוך, זה כתום, זה גזר!

לאחר שמילאנו סלסלה שלמה בירקות שורש יצאנו למשימה חדשה להחביא אותם שוב.. כמה עמוק צריך להיות הבור? איך נכסה? האם צריך להדק?

כך בילינו במשך שבוע - חלק מהילדימות מחביאים וחלק מוציאים …. גילינו שהחול קר ולח בתחתית. גילינו שאם נשארת גבשושית חול מעל הירק זה מקל על מציאתו. ושצריך להיות זהירים ולזכור היכן החבאנו כדי לא לדרוך (:

**בריאות**

איך אנו יודעים שהתקררנו? מתעטשים, יש נזלת, קצת עייפים. 

איך מוציאים נזלת, איך מנגבים אותה? למה חשוב לזרוק את הנייר לפח?

בגן אנו מפרקות את הפעולה המאוד מורכבת של הוצאת הנזלת: אנחנו מתרגלות בנפרד נשימה, אחיזה ועוצמה.

תירגול נשימה דרך האף- איך נושמים דרך האף, מה צריך כדי להוציא אוויר רק מהאף? איך מונעים הוצאת אוויר גם מהפה? סוגרים את הפה ואם מתקשים אפשר להניח את כף היד על הפה.

איך נדע שהצלחנו? נרגיש אוויר על היד נניע פונפון או צמר גפן 

נתבונן בנזלת שלנו: לאן היא מגיעה? באיזה צבע היא?

נשאל את הילדימות אם הם.ן מרגישים.ות שיש להם נזלת, האם זה נעים להם?

**הפתעות בארוחות**

השבוע גילינו צבעים ומרקמים שונים בארוחות שלנו…

**ירקות שורש**

צנונית דקיקה לבנה עם פס אדום. היא היתה מתקתקה גם כשחשבנו שהיא תהיה קצת חריפה.

סלט גזר עם מיץ תפוזים- את הגזר הקשה גירדנו בעזרת פומפיה סחטנו תפוז עירבבנו הכל יחד ונוצר סלט טעים ורענן שהתווסף לצלחת ארוחת הבוקר.

תפוח אדמה וסלק אפויים בתנור שחיממו לנו את הבוקר.

**אוכל שצריך שמיכה**

את השעועית הירוקה גילינו בתבשיל העוף של יום חמישי היא ארוכה וחלקלקה. לחלק החיצוני קוראים תרמיל ומי יודע מה יש בתוך התרמיל? פתחנו אותו בעדינות וגילינו זרעים קטנטנים וחמודים תגלית נפלאה וטעימה.

**מוטוריקה עדינה וכישורי מטבח(:**

בשולחן הפעילות גילינו ראש של שום. מיד זיהינו שהוא חלק ממשפחת ירקות השורש. ואותו אנחנו לא מעוניינים לטעום כי זה חריף(: אז מה כן נעשה איתו? נקלף! שום הוא ירק מאוד שימושי במטבח במיוחד בחורף. הוא מעשיר את המרקים שלנו ומוסיף המון בריאות. הבעיה היחידה היא שלוקח הרבה זמן לקלוף אותו. ובדיוק בשביל זה אנחנו פה. כמה דקיקה הקליפה שלו, היא נדבקת לאצבעות… כמה שיני שום יש בראש אחד? ומי אוהב.ת את הריח שנשאר לנו ביד(:

**משחק קבוצתי- מה חסר בגננו הקט- משחק זיכרון**

מה צריך? 

4 ירקות שורש שונים, קערה אטומה

מה עושימות?

מציגים את הירקות מניחים זה לצד זה בסדר קבוע. אחד.ת הילדימות יוצא.ת מהכיתה - בזמן הזה נכסה ירק שבחרנו. נקרא לילד.ה ונשאל: מה חסר? מוזמנימות לשחק גם בבית, זה ממש כיף!

\*שימו לב אנו רוצות שהילדימות יצאו בחוויה טובה מההתנסות הזו לכן  נעבור על סדר הירקות לפני שיוצאים: יש לנו פה בטטה, גזר, שום, תפוח אדמה, ולפני שננסה לומר מה חסר נחזור שוב על סדר הירקות ונשמיט את החסר למשל: בטטה …… שום, תפוח אדמה.

**Gaby’s Corner**

This week we used two different activities to learn the names of vegetables in English.

Every morning I brought out a basket of plastic vegetables to the sand box. I invited friends to join and help me bury all the vegetables deep in the sand like vegetables in a garden. For the activity we played [this song](https://youtu.be/7uNc9cIn5LU). As the song played the children had until the end of the song to find all the vegetables and return them to the basket. 

Our second game was [HOT POTATO](https://youtu.be/WNFBIt5HxdY)! 

The children formed a circle and practiced passing around the potato as fast as they could. OH NO! The POTATO is HOT! We can’t hold it for long or it will burn our hands, so let’s pass it to our friend next to us. On and on and on!

בשבוע הבא נמשיך לחקור את ירקות ופירות העונה, וכמובן להתעסק בחורף. מחכות לכם בראשון - לא לשכוח בקבוקים מלאים וסדינים נקיים.

**צוות שכבת הבוגרים - אורטל, גבי, רוני, לימור, מייקי ונופר**