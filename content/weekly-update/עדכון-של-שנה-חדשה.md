---
title: עדכון של שנה חדשה
date: '2019-09-29T10:51:12+03:00'
---
**שבוע טוב
**

כמה כיף היה לפגוש את כולכם בהרמת הכוסית שלנו, רוקדים ונהנים. זו יריית הפתיחה של התגבשות קהילה מחודשת, בכל שנה מצטרפות אלינו משפחות חדשות, ואנחנו הולכים ומתרחבים והופכים לשבט ענק. 

תודה לכל מי שתרם לאירוע.

תודה תודה תוד על המתנה לצוות, כיף לנו לשמוע על הקשרים הנבנים ביניכם ותשומת הלב החמה נעימה לנו וממלאת את ליבנו. 

**קצת הודעות..
.**

1. **ראש השנה-** הגן בחופש בימים ראשון- שלישי, רביעי חמישי עובדים כרגיל. אין צורך להביא מצעים, השארנו הכל בגן, והם ישלחו אליכם שוב ביום חמישי. 
2. בסוף כל יום מחכה לכם מיכל מים מנירוטה כדי שתוכלו למלא את בקבוקי המים שלכם מבלי להכנס למטבח. המיכל נמצא ממש ליד שער הכניסה לגן לשירותכם המים מסונננים וטעימים. 
3. שתי השכבות כבר נכנסו לסדר יום שגרתי, קבוצות הצעירים מתכוננות לארוחת הבוקר כבר ב8:20. 

מה זה אומר? צעירים, השתדלו להגיע לפני, ואם לא הצלחתם, זה בסדר גמור, מישהי אחרת תקבל אתכם, צוות הצעירים כבר בחברותא על הדק (אתם כבר תראו)

בוגרים, החל משעה 8:20 בבקשה לא להכנס לגן, הפרידות בחצר. אם בלבלנו אתכם(מבטיחות שנפסיק בקרוב)פשוט היו קשובים לצוות.

4. **בטיחות- חשוב חשוב
   **

•	הקפידו לסגור את השער

•	אנחנו מבקשים** שלא להכניס יותר לגן אופניים של הורים.** השבוע פעמיים כמעט נפלו אופניים על ילדים. גםלא בפינת העגלות. אם אתם מגיעים באופנים בבקשה רדו מחוץ לשער, השאירו אותם בחוץ והכנסו ברגל. 

•	**אין להכניס לגן בשום אופן**- בלונים, שרשראות חרוזים או חרוזים מכל סוג שהוא, אבנים קטנות. השבוע התפרקה לאחת הבנות שרשרת פנינים בזמן שישנה (לא ראינו שהגיעה איתה)- זו סכנת חנק ממשית!

•	נבקש להדגיש כי יש בגן שלנו **ילדה אלרגית לחלב** לכן בכל דבר שאתם מביאים לגן נבקש להמנע ממוצרי חלב. 

5. שוב מבקשים להקפיד לכתוב שמות על חיתולים 

תקופת ההסתגלויות הסתיימה סופית, אנחנו כבר בתקופת שגרה. כידוע לכם הגישה שלנו לא מתיימרת לתכנן הכל מראש ולהתאים את עצמנו לתכנון, אלא לצעוד לכיוון מסויים, ולראות מה הכי מתאים. לפני שהתחילה השנה שיבצנו את הצוות אך במהלך החודש האחרון הבנו כי יש שיבוצים שמתאימים יותר ולכן נבקש לפרט כאן את שיבוצי הצוות הסופיים:

צעירים א- טניה ומיכל 

צעירים ב- ויקה והדר

שכבת הבוגרים- הבנו שאלינור פשוט נחוצה לשכבה הזו! ולכן ממשיכה איתם את השנה הנוכחית. 

שירז, אלינור, חולוד, ותמר באופן זמני עד שנגייס מחנכת קבועה. בנתיים בשבוע האחרון אחי בילתה עם שכבת הבוגרים. 

מזכירה שבכל רגע נתון אחי ואורטל זמינות לצוות, מתגברות מדריכות ומדייקות.


**שנה טובה מתוקה בריאה ואופטימית 
**

\*\*
\*\*

**חופשה מהנה!
**

**אחי וכל צוות ילדי הטבע הדמוקרטי
**

\*\*
\*\*

## 

שכבת הצעירים

נשמח לשתף אתכם שלפני כתיבתו של כל עדכון חדש אנו קוראות את העדכון האחרון שנכתב, כך אנחנו מקבלות התבוננות רפלקטיבית על כל התהליכים שעברנו יחד עם הילדימות. 

כאשר קראנו את העדכון האחרון, נזכרנו היכן היינו לפני שבועיים בלבד ואיפה אנחנו נמצאות כיום. 

כמה התקדמנו, התפתחנו והתגבשנו. ללא ספק הייתה לנו קפיצת מדרגה משמעותית. השבוע התחלנו להטמיע את סדר היום הקבוע, בחלוקה לקבוצות האורגניות שלנו, מדהים ומרגש לראות באיזו מהירות הכל התיישב מדוייק. אנחנו עובדות בצורה מאוד מדוייקת כדי שהכל ילך חלק ושלילדימות יהיה בטחון ומרחב נעים, וזה עובד!

**עיקרון הקביעות
**

העיקרון הבולט ביותר שתרם רבות לתחושת הוודאות והביטחון של הילדימות הוא עיקרון הקביעות. 

לפי עיקרון זה ככל שנימנע מהצפת הילדימות במידע וגירויים חדשים אלא נעבוד יותר על הטמעת רוטינה קבועה, וניצור אצלם ציפייה למשהו מוכר וידוע מראש כך תחושת הוודאות תעלה. ברגע שאנחנו יודעים מה הדבר הבא  אנחנו מרגישים בטוחים ובשליטה מלאה בכל המתרחש סביבנו.   

כך בכל בוקר סלסלאות המים תמיד באותו המקום, בכיתה חיכו לנו אותם המשחקים, במפגשים השמענו את אותם השירים.

 כעת, ההסתגלויות כבר מאחורינו, הילדימות מרגישים מספיק בטוחים ונינוחים במהלך היום, החוסן הרגשי התחזק ותחושת האמון התבססה. זה מהווה עבורנו סימן לכך שהם מסוגלים להכיל רגשית למידה חדשה ואפשר להעלות שלב נוסף ולהתחיל להתנהל בשתי קבוצות צעירים נפרדות, להתאים את הלו״ז לצרכי הילדימות ויצירת טקסים.

**טקסים ונהנים
**

חשיבות הטקסים מתקשרת מאד לעיקרון הקביעות.

הילדימות שלנו נעים בעולם ללא תחושת זמן, אומדן הזמן הוא מושג בלתי נתפס עבורם. מבחינתם אין הבדל בין המתנה של 3 דק׳ ל15 דקות ,זה אותו הדבר עבורם, או בין יום ליומיים, בין בוקר לצהריים.  

מה שעוזר להם להתמצא ולהתנהל במרחב מבחינת זמנים הם טקסים קבועים המתקיימים מדי יום ביומו לפני תחילת כל פעילות.

כלומר, ברגע שקוראים לנו להתיישב יחד על הדק אנחנו יודעים שעכשיו אנחנו נשתה מים ונכנס לאכול. ברגע שמזמינים אותנו לכיתת המפגש אנחנו יודעים שכאן נפגוש את טיטי הבובה, לפני שאוספים את המשחקים אנחנו סופרים עד עשר ומסדרים יחדיו.

**הטקס הראשון שלנו הוא החברותא! 
**

  בין השעות 8:15 ל8:30 כל החברים מתכנסים יחידו על הדק בכדי לפתוח את היום בנעימים סביב החברים. כל קבוצה בזמנה. כאן למעשה אנחנו מתחילים לעבוד על גיבוש הקבוצה ותחושת השייכות - באיזו קבוצה אני? מי החברים שנמצאים איתי בקבוצה? מי המחנכות שלי?    

 אומרים בוקר טוב לכל החברים שהגיעו לגן, מוודאים מי חסר/ה ומתופפים יחדיו לצלילי הדיקלום. 

> ״הופ, הופ, הופ,
>
> הופ, הופ, הופ
>
> נעלה למעלה ונרד למטה 
>
> הופ הופ הופ
>
> הופ הופ הופ
>
> נעלה למעלה וניפול!״

החברותא היא רגש מאוד חשוב ביום, זו ההזדמנות שלנו להתחבר מחברימות בודדים שהגיעו בבוקר כל אחד מביתו, לקבוצה אחת מגובשת. השיח בחברותא אוסף ומכין אותנו לדבר הבא בסדר היום שלנו שהוא ארוחת הבוקר לכן חשוב שהאווירה בו תהיה כמה שיותר רגועה ונינוחה. כך שאם במקרה הגעתם באמצע הטקס, אל תמהרו לשלב את ילדכם בטקס - הרי מגיעה להם פרידה אמיתית. אחת מנשות הצוות הפנויות ישמחו לעזור לכם בפרידה ובהמשך לשלב את ילדכם בטקס. 

**ארוחת בוקר
**

\*\*
\*\*

ארוחות הבוקר שלנו מתחילות בין השעות 8:30- 8:45.  ארוחות הבוקר של שתי הקבוצות מתקיימות במקביל אך בחללים נפרדים. 

עד כה ארוחת הבוקר שלנו התנהלה בסגנון חופשי וזורם חלק מהילדימות ישבו חלק עמדו. השבוע התחלנו לתרגל שטיפת ידיים - עלייה וירידה עצמאית מהשרפרף, היכן ממוקם הסבון, כיצד פותחים את הברז, ישיבה סביב שולחנות, שימוש בצלחות - שומרים אליהן קרוב אלינו על השולחן. 

 יצרנו שיח סביב הירקות שאותם אנחנו אוכלים. עגבנייה אדומה, מלפפון ירוק, קולורבי לבן והגזר כתום וצר. מה עושים עם ירקות שלא טעימים לנו? זורקים? לא ולא… מניחים על השולחן? מה פתאום! אפשר להניח בצד של הצלחת! למדנו גם שאפשר לבקש תוספת ולומר ״עוד״  אך לא לקחת לחברים מהצלחת.  

אחרי ארוחת הבוקר שוטפים פנים וידיים ונכנסים ל…  

**מפגש הבוקר
**

(המפגש בשתי הקבוצות זהה)

לאט לאט נכנסים הילדימות לכיתה.  כפי שציינו בעדכון הקודם המפגשים שלנו נועדו על מנת ליצור חוויה משותפת, לעודד הקשבה ומעורבות. 

את המפגש אנחנו מתחילים עם שני שירי אצבעות אהובים במיוחד על הילדימות [״עשר אצבעות״/אסנת פז](youtube.com/watch?v=rEihXECjAto)

ו[״כולם מוחאים איתי כף״/חווה אלברשטיין ](youtube.com/watch?v=UX5pSSS_S54)       

ולפתע נשמעת דפיקה בדלת ״טוק טוק טוק!״ מי הגיעה לבקר אותנו?! 

שני נציגים מקבוצתה של טניה מעברים את קופסאת ההפתעות לקבוצתה של ויקה (שמות לקבוצות יבחרו בהמשך), שני הנציגים נבחרים בהתאם לילדימות הזקוקים לתפקידי אחריות, חיזוק והעצמה אישית. זו דרך נהדרת לעודד ולחזק אותם.    

> ״טוק טוק על הקופסא 
>
> מי ישנה שם בתוכה? 
>
> נעיר אותה בלחישה
>
> ששש…
>
> וניתן לה נשיקה!״ 

״טיטי! טיטי פה!״ נשמעות קולות צהלה ושמחה … טיטי הבובה מציצה מהקופסא ומברכת את כל הילדים לבוקר נפלא, שולחת חיוכים, נשיקות ואפילו דיגודגים! 

הפעם טיטי הביאה לנו הפתעה נוספת! סיפור בהמחשה.

בקבוצתה של ויקה שמעו החברים את הסיפור ״לבד על המרבד״/בריאן וילדסמית

דיברנו על ערכי החברות, כיצד מצטרפים למשחק, מה נעים לחברים שלנו ומדוע החתול כל כך כעס.  

בקבוצתה של טניה שמעו החברים את הסיפור ״הזחל הרעב״/אריק קרל. 

החברים צפו בהתלהבות בתהליך הפיכתו של הזחל לפרפר.  כיצד מביצה אחת קטנה בקע הזחל שהיה הרעב וזלל וזוחל את המאכלים השונים ועלים ירוקים, מכין לעצמו פקעת ונהפך לפרפר יפייפה וצבעוני.

מסיימים את המפגש בשיר הניצחי [״עוגה עוגה״](https://www.youtube.com/watch?v=TJ-MAHC4hgg)  אותו החברים ממש נהנים לרקוד בזוגות ושיר [ה״חמור״/תנועחיה ](https://www.youtube.com/watch?v=BO2JjpKvLVc) שגם אותו החברים לומדים לבצע בזוגות.      

**זמן משותף
**

\*\*
\*\*

ב9:50 נפגשות שתי הקבוצות למשחק משותף! זה הזמן שלנו ליצור אינטרקציה וחוויות משותפות עם החברים מהקבוצות האחרות.   

הכיתה הגדולה מחולקת למספר חללים. שלושה קטנים וחלל אחד גדול. בכל אחד מהחללים פעילות שונה. 

כיתה אחת להרגעה עם מזרנים וכריות, לכל העייפים והעייפות. 

כיתה שניה ובה שולחנות עם בצק, אותו לשנו ומתחתנו לקצוות ואפילו יצרנו בו בורות קטנטנים בעזרת האצבעות. 

בכיתה השלישית משחקי רצפה שקטים ונעימים - בובות ובדים, סברסים… 

ובחלל הגדול משחק סימבולי מטבח עם שלל פירות וירקות, מרוצי מכוניות, תחפושות, ודיפדוף במגזינים השונים בסלון.   

משם ממשיכים למשחק חופשי בחצר שגם שם אנחנו מקפידים על מספר מוקדי פעילות, ארגז החול, מסלול ג׳ימבורי, משחקי מים, הרקדות על הדק, שולחן עם צבעי ידיים ומשחקי מחבואים בתוך בתי העץ. המשחק בחצר הוא הרבה יותר חופשי ואנחנו מרגישות שהילדימות כבר ממש לא צריכים אותנו כדי לשחק, אנחנו נהנות מזמן של התבוננות וחיבוקים. 

**ומה אחרי החצר? 
**

הפסקת מים, וכניסה לאחרוחת הצהרים. 

הטמעת סדר היום נראת מעולה השבוע, ואנחנו מרגישות שהילדימות הרבה יותר נינוחים. 

**הודעות:
**

•	**טקסי הפרידה** - עובדים נהדר עם זאת שימו לב שאינכם נפרדים בכל יום עם אותה אשת צוות. 

המטרה שלנו היא לייצר תחושת אמון וביטחון עם כל אחת מאיתנו. אנחנו מכירות את הנקודות הרגישות, את המשחקים אליהם נמשכים במיוחד ומרגיעים אותם. כך הילדימות ילמדו לקבל מענה לכל צורך שלהם מכל אחת מאיתנו במהלך כל היום ולא לייצר תלות בדמות אחת בלבד. 

•	**איסוף בסוף היום **- הילדימות מחכים ומצפים לראותכם אחרי יום שלם בגן. כאשר אתם מגיעים גשו היישר לילדכם, התעדכנו בסיפורי היום, איספו יחד את הבקבוק, הורידו את התיק מהמתלה וגשו לעגלה.

•	**עידכוני סוף יום**  - היינו רוצות לאתגר את התבנית המוכרת לכם של שאילת שאלות בסוף היום. אנחנו מאמינות כי אלו הרגעים בהם אנחנו יוצרות קשר הדוק בין המשלוש ילד-בית-גן. 

נשמח לשתף אתכם בחוויות מיוחדות של הילדימות, בהצלחות אישיות כדי שתוכלו לנהל איתם שיח כנה בבית. 

לגבי הלו״ז היומי, שירים ותכנים המועברים במפגשים תוכלו לקרוא בעידכון הנשלח אליכם במייל ומופיע באתר של הגן כמו כן גם התפריט השבועי שלנו. 

שינה רוב הילדימות ישנים בין שעה וחצי לשעתיים בצהריים. נעדכן אך ורק במידה וישנו מעט מהרגיל או שהיה משהו שהשפיע על איכות השינה. אין צורך לשאול מדי יום כמה זמן ישנו.

•	**פינת עגלות -** הכניסו את העגלות כמה שיותר פנימה וודאו כי העגלה מתחת לגגון . כך לא תחסום מעבר של הילדימות. 

•	מזכירות כי לא שלחנו סדינים השבוע נשלח ביום חמישי הקרוב, שבוע קצר.

**שבוע נפלא! 
**

**ויקה, טניה, הדר, מיכל 
**

**וגם תמר, עינב ואורטל.**

## שכבת הבוגרים

היה כיף לראות את כולכם בהרמת כוסית, זו הייתה פתיחה נהדרת לשנה חדשה, מלאה בקהילתיות ואחווה. 

**שבוע בסימן ס-ל-ט חברים 
**

מי לא אוהב סלט? השבוע גילינו שסלט זה טעם נרכש... אחרי שסיימנו לגמרי את ההסתגלויות והרגשנו שאנחנו כבר הרבה יותר בטוחים, המצאנו משחק חדש שמאפשר לנו לנוע ולצאת קצת מאזורי הנוחות שלנו, אנחנו כבר לגמרי מסוגלים.

בבוקר אנחנו מכריזים סלט חברים! ומתערבבים, ממש כמו בסלט. גזר לא חייב לשבת ליד גזר ומלפפון אולי דווקא מחבב עגבנייה? החברים מחליפים מקומות, נכנסים בזוגות עם חברים אחרים ויושבים לאכול לצד חבר שאותו הם אולי פחות מכירים. 

לפעמים הילדימות זקוקים ל"דחיפה" קלה שלנו על מנת להיפתח ולהכיר יותר טוב את החברים שנמצאים סביבם וזה לגמרי בסדר לעזור להם בזה. מהנקודה בה אנחנו נמצאות יש לנו את היכולת לראות ולהבין מה הם החיבורים שמפרים ומרימים את הילדימות וכיצד אפשר להעצים ולחזק קשרים חברתיים, ואת הביטחון העצמי בהתאם. 

המדד הכי טוב שלנו לכך שהסלט יצא טעים ביותר הייתה במשחק החופשי בחצר בצהריים, מבלי שהכרזנו על סלט חברים יכולנו לראות דינמיקות חדשות בין הילדימות בשכבה ומשחקים משותפים שלפני שבוע לא ראינו:) 

**בשבוע האחרון אימצנו סדר יום של בוגרים**

סדר היום שלנו בגן פועל בצורה מעגלית. המרחבים של הגן מנוצלים באופן כזה שקבוצה עוקבת קבוצה, וכשקבוצה אחת מסיימת בחלל אחד, השנייה נכנסת אליו. כך לדוגמה כשהצעירים נכנסים לארוחת הבוקר, אנחנו נמצאים בחצר וכשהם מסיימים אנחנו נכנסים במקומם לאכול וכך הלאה, מפגשים, פעילויות בכיתה וכו'. 

אחד מהתהליכים עליו אנחנו עובדים במהלך השנה, בעיקר בשכבת הבוגרים הוא היכולת שלהם להתנהל בגן באופן עצמאי, כולל במרחבים השונים, ולשם כך עלינו להקדיש את החלק הראשון של השנה לביסוס סדר יום ברור ומובנה. ככל שהילדימות מרגישים יותר ביטחון וודאות כך היכולת שלהם לפתח עצמאות מדרגה גבוהה תגדל. 

סדר היום שלנו קפץ קדימה בשעה, כיוון שאנחנו "עוקבים" אחרי סדר היום של שכבת הצעירים החדשה. במקום לאכול ארוחת בוקר ב8:30 אנחנו אוכלים ב9:30 וכך הלאה. יש לכך המון השלכות שאת כולן אנחנו הופכים לחיוביות ומלמדות בדרך כזו או אחרת. זה מצריך מאתנו יותר גמישות, סבלנות והכלה ואת כל אלה אנחנו מתווכים לילדימות כמובן. 

הצצה לחלק הראשון של היום, חברותא ארוחת בוקר ומפגש 

החברותא מסמלת את פתיחת היום שלנו בגן. אנחנו מנצלים את הזמן לשיח סביב ימות השבוע, סיפורים מעניינים שהילדימות מביאים איתם מהבית או מהדרך לגן וכו'. 

השבוע בחברותא יצרנו מסלולים מאתגרים מהבקבוקים

בתחילת השנה החברותא מוקדשות לחיזוק הקבוצתיות וההיכרות ותתפלאו לגלות שאחת הדרכים המעניינות לחבר בין השניים היא הבקבוקים האישיים שלנו.  

יצרנו מסלולי בקבוקים! כל חבר בתורו ניגש לתחילתו של המסלול ופיסוק רגליים עובר דרכו עד שמגיע לבקבוק שלו, לוקח וחוזר מהר למקום. החברים עודדו מיוזמתם אחת את השנייה במחיאות כפיים וראינו איך כל יום המסלולים השתכללו ואיתה האהדה לקבוצה שלי ולחברים בה. מהחברותא אנחנו נכנסים בזוגות לארוחת הבוקר. 

ארוחת הבוקר שלנו במבואה היא כמו בית קפה בלי מלצרים

הילדימות הם המלצרים של עצמם, ניגשים לשולחן הבופה העגול, בוחרים צלחת, ממלאים אותה בירקות, טחינה, תוספות ולחם אחרון חביב. עיקרון המעגליות עובד גם כאן בצורה מופלאה, הילדימות לומדים להתהלך סביב הבופה בצורה מעגלית וזורמת כך שאנחנו לא נתקעים או צריכים לחזור אחורה. העיקרון הזה מחזק את ההבנה של מה קורה אצלי בצלחת? אנחנו מתיישבים בשולחנות קטנים לצד 2 או 3 חברים ומפטפטים לנו בנועם, יש הרבה על מה לדבר:) אנחנו מתרגלים כך שיח בקבוצה קטנה, בה לכל חבר יש את המקום והיכולת להתבלט. 

ומה אני עושה כשאני מסיימת את האוכל בצלחת? בודקת האם פנוי וקמה לקחת תוספת. 

אחרי ארוחת הבוקר אנחנו נכנסים למפגש, שהוא בעצם העוגן ביום שלנו.  את המפגש אנחנו מחלקים ל2 חלקים, הפתיחה, בה אנחנו שומעים שירים קבועים וזו גם ההזדמנות שלנו להעצים חברים, לסגל הרגלים כמו כיצד יושבים עם החברים, האם נעים לנו לשבת צפופים ומה אני עושה כשאין לי מקום? המון דברים קטנים אך סופר חשובים ומשמעותיים, שאנחנו מקדישים להם המון זמן ותשומת לב. 

לדוגמה [בשיר מסביב לעץ התות](https://www.youtube.com/watch?v=7VpIEdeWKqI) האהוב מאוד על החברים, אנחנו יוצרים שרשרת ארוכה של חברים, את השרשרת אנחנו רוצים לסגור כדי להפוך למעגל, אז אנחנו בודקים מי נמצא בקצה הימני ומי בשמאלי? הקצוות מתקרבים לאט ובזהירות, רק כשאני מרגישה שמושכים אותי אני זזה מעט, המון עבודה של שליטה על הגוף שלנו. בסוף שרשרת החברים הופכת למעגל גדול ועכשיו אפשר להוציא את הסלסה הדמיונית שלנו ולקטוף תותים מהעץ, אנחנו מסתובבים בין החברים, מחלקים ומנשנשים. 

את החלק השני של המפגש אנחנו מקדישים לתכנים השבועיים, לדוגמה הבחירות שביצענו בשבוע שעבר. 

**השבוע היה בסימן זום זום.... דבורים! 
**

העיסוק סביב הדבורים השבוע היה מגוון ומעשיר, אך לא נגע כלל בסוגיית הדבש והקשר שלו לשנה טובה מתוקה, שכן בתפיסת עולמנו הדבורים לא מייצרות את הדבש עבור בני האדם. 

את הדבורים חקרנו מהיבטים אחרים ומעניינים, מבנה הדבורה, הצבעים, מהירות התעופה, הקולות שהיא משמיעה, יניקת הצוף ואיסוף האבקה. גולת הכותרת אליה נגיע בשבוע הבא, עבודת הצוות המופלאה של הדבורים. 

פתחנו את המפגש בדקלום קבוע שהחברים כבר זוכרים בעל פה

> "זום זום זום,
>
> אני דבורה, קטנטנה אך גיבורה. 
>
> מתעופפת בין פרחים
>
> כך אוספת צוף טעים
>
> היכן, היכן היא הדבורה? 
>
> לאן פתאום היא נעלמה?
>
> מן הפרח מציצה.. שוב לעוף מאוד רוצה!"

השיח על הצוף חיבר אותנו לפעולת היניקה, החברים הזכירו את הדג וגם תינוק שיונק. 

הכרנו את ["מחול הדבורה"](https://www.youtube.com/watch?v=6QV1RGMLUKE), הפכנו בעצמנו לדבורים, התעופפנו מהר וחיפשנו צוף טעים. 

עם הפרחים היפים שהבאתם הפכנו את הכיתה שלנו לצבעונית ופרחונית, הזמנו חברים להתעופף לפי קצב המנגינה וכשהיא נעצרה היינו צריכים להתיישב ליד פרח אחד ולינוק צוף. הכלל היחיד של המשחק היה שליד כל פרח עומד חבר אחד. בהמשך שכללנו את המשחק והוספנו חוקים כמו, לחזור לאותו פרח שישבתי לידו קודם וכדומה.

דבורים ופרחים, שני עולמות שמתחברים והשבוע בזכות הדבורים העמקנו את הלמידה על פרחים. דיברנו על פרחים מוגנים, כאלה שאסור לקטוף, צריך לשמור עליהם. החברים תהו איך נדע שהפרחים מוגנים? סיכמנו שזה אכן משהו שקשה לנו עדיין לזכור לבד אבל אנחנו בהחלט יכולים לשאול את אמא, אבא, חבר או מחנכת ולקבל תשובה, ובכל מקרה לא לקטוף לפני שאנחנו בטוחים שמותר. 

בחצר חקרנו את הפרחים שהחברים הביאו, הפרדנו את העלי כותרת מהגבעולים, מיינו לפי צבעים והכרנו גוונים רבים של סגול! סגול לילך, סגול חציל אפילו סגול לבנדר!

בסוף השבוע החלטנו שאנחנו כבר בשלים לדבורים משלנו. 

צבענו גלילי נייר ממוחזרים בגווני צהוב וכתום, מרחנו דבק כמו השערות הדביקות של הדבורה איתן היא אוספת אבקה, הוספנו פסים שחורים (וחלקינו בחרנו גם ורודים) והרי לנו קבוצה של דבורים:) 

בעדכון הבא נתעמק בחלק השני של היום שלנו, טקס מזרנים, משחק בחצר וארוחת צהריים.. יש למה לצפות :)  

**טקסי תחתונים בשכבת הבוגרים 
**

טקס תחתונים הוא ציון דרך משמעותי בהפיכתנו לבוגרים, בפן הפיזי אנחנו אחראיים על הגוף שלנו ועל הצרכים שלנו ויש לכך משמעות רבה. 

את תהליכי הגמילה שלנו בגן אנחנו מסיימים בטקס תחתונים מרגש, ובגלל זה גם חשוב לנו לשמור את התחתונים לסוף, הם מסמלים עבור הילדימות את התהליך שעברו ובגלל זה אנחנו לא לובשים אותם ביום יום. 

השבוע מנו ואללי קיבלו תחתונים בטקס מרגש בו הם הביאו את התיק, נפרדו מהחיתול והציגו את מבחר התחתונים שהביאו מהבית, בהתרגשות רבה. 

בטקס אנחנו מנהלים שיח בוגר ואחראי על מה זה אומר להיות עם תחתונים, נושאים נאום ומודים לכל מי שהביא אותנו עד הלום. 

מזל טוב למנו ואללי על התחתונים החדשים:) 

נסיים באיחולי מזל טוב לרותי-תותי, סיון ושניר על הצטרפותו של יותם הקטן למשפחה ונאחל לכולנו שנה טובה של התחלות חדשות ונפלאות. 

**הודעות ועדכונים
**

•	הגן שלנו פועל כארגון וככזה לפעמים נדרשים שינויים ותזוזות למיניהם. מעדכנת כי בהרכב צוות הבוגרים חל שינוי , אלינור חוזרת לעבוד בשכבת הבוגרים באופן קבוע ומיכל עוברת לשכבת הצעירים. הילדימות כבר מכירים את השינוי הזה והתרגלו אליו השבוע. בנוסף השבוע תצטרף אלינו תמר אותה כל הילדימות כבר מכירים ואוהבים:) 

•	ימי הולדת- בחודש הקרוב נתחיל את סבב ימי ההולדת, תקבלו בהמשך מייל מפורט לגבי האופן בו אנחנו חוגגים ימי הולדת בגן ומה מצופה מכם בהקשר. קחו בחשבון שקביעת מועד החגיגה תלויה בלו"ז של הגן ולא נוכל לחגוג בהכרח בתאריך המקורי ( בינינו לילידמות זה ממש לא משנה)

•	דף קשר- תודה רבה לשפרה האלופה על היוזמה! נצלו את הדף למפגשים והיכרויות, לשם זה הוא נועד. 

•	פרידות בוקר- מזכירה, פרידות קצרות ומדויקות שכוללות- הנחת בקבוק בסלסלה בחצר, תיק במתלה ופרידה במבואה או בחצר בהתאם לשעה בה הגעתם. 

•	סדינים יוחזרו בשבוע הבא ויונחו בארגזים. שימו לב שאתם לא מתבלבלים בסדין, בשביל זה חשוב שהשמות יהיו ברורים

**שתהיה לכולנו שנה טובה וחופשה מהנה!
**

**שירז, חולוד, אלינור ואחי 
**

\*\*
\*\*
