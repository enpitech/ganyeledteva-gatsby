---
title: חול וקרנבל
date: 2024-07-05T12:00:34.309Z
---
**שבת שלום לכל משפחות הגן,**

1. **מסיבות סיום**:

**מסיבת הסיום של השכבה הצעירה תתקיים ביום חמישי ה-18.7, בשעה 17:00, בחוף העלייה השנייה ביפו.** כדי שהילדימות והצוות יספיקו לנוח ולהתארגן, ביום זה האיסוף של שתי השכבות יהיה מוקדם: א**ת הצעירים ניתן יהיה לאסוף בין 14:45 ל-15:00**. לאחר מכן הצוות כבר עסוק בארגונים למסיבה ונסיעה לחוף**. כדי שגם צוות השכבה הבוגרת יוכל לעזור בארגונים, איסוף הבוגרימות יהיה עד השעה 16:00.**

**מסיבת הסיום של השכבה הבוגרת תתקיים בדיוק שבוע לאחר מכן, ב-25.7,** ותיערך במתכונת של מסלול משימות שכונתי בכל האתרים המוכרים בסביבת הגן. **ביום זה הגן ייסגר בשעה 16:00 בשתי השכבות** על מנת לאפשר לצוות להתארגן ולנוח מעט. 

2. **שימוש חוזר**: לצורך פעילות נשמח אם תשטפו ותביאו לנו את גביעי היוגורט, קוטג' והמעדנים שלכם (או דומיהם) - כך נלמד קצת על שימוש חוזר וניצול הפלסטיקים שלנו עד תום, וגם נהנה מהם כמובן!

**שבת שלום ומנוחה,**

**עומרי, אחינועם וכל גן ילדי הטבע**

## השכבה הצעירה

השבוע שוב צללנו אל מעמקי הים והמשכנו לדבר על הים שלנו! המרכיבים הבולטים ביותר בהקשר של חוף הים הם המים והחול הנעים שנמצא בחופים בהם העמקנו בעיקר השבוע! 

החצר בתקופה זו מאוד חמה והפסקות המים שאנחנו מבצעימות במהלך היום הן טקס מאוד חשוב! זו הזדמנות נהדרת לדבר על הגוף שלנו וחשיבות המים. אז שאלנו למה הגוף שלנו מזיע? למה המצח והעורף שלנו רטובים? איך כלבים מתקררים? איך נדע שהגוף שלנו קיבל מספיק מים? נתבונן בפיפי שלנו! פיפי צהוב זה לא טוב, פיפי שקוף בריא לגוף:) כשהילדימות הולכים לשירותים או מחליפים חיתול אנחנו מזכירות להם לשים לב לצבע הפיפי שלהם, כך אנחנו עוזרות לילדימות להיות אחריים על הגוף שלהם:)

זה הרי ידוע שארגז החול הוא המוקד החזק ביותר בחצר שלנו! הוא מאפשר לילדימות כלכך הרבה בעולם המשחק והתחושה. המים שאנחנו מביאות לתוכו מאפשרות להם לחקור את המרקמים השונים ולשכלל עוד ועוד את המשחק שלהם. כמובן שאחרי זמן החצר כשאנחנו נכנסים להמשך פעילות בכיתה, ריצפת הכיתה מתמלאת בחול. במפגשים השבוע דיברנו מעט על החול, מהיכן הוא מגיע לכיתה: בנעליים, בין אצבעות הרגליים, מהבגדים ואולי מהשיער. גם כשחוזרים מהים אנחנו מגלים לעתים שהחול התחבא לו בין הבגדים והחפצים שלנו. למדנו יחד איך אפשר לנער אותו מעלינו בעזרת השיר ״חול תיפול״- [חול תיפול / מילים ולחן: עידית סולקין](https://youtu.be/nIHWKtn2YjY?si=myCOLHyDR4ERVVeG) 

אילו עוד שירים הכרנו ושרנו השבוע? 

[אריאלה סביר הים רגוע Ariela Savir](https://youtu.be/znSKxWm7TKg?si=sILnIO0SeKlehMPc)

[שרי - לעולם בעקבות השמש](https://youtu.be/Rc76y7ELPc0?si=saregA6acjqeyR3w)

[רונית פלד - היתוש Ronit Peled](https://youtu.be/e8gcG5hjS20?si=5K4Y6g_zlBKpA-EF)

בנוסף, אתם יודעים שבקבוצה האדומה אנחנו עושים מפגשי אנגלית שבועיים? גבי המחנכת שלנו באדומים מגיעה ממקום שנקרא קליפורניה, ושם מדברים אנגלית! מדי שבוע, לפחות מפגש אחד מועבר מתחילתו עד סופו באנגלית!

איך זה נראה?

**English Time with Gaby**

What does English time look like at Gan ?

Just like in every meeting we start with saying [hello and good morning](https://www.youtube.com/watch?v=CuI_p7a9VGs) to everyone.

It’s so nice to see everyone sitting together! Hmm maybe we want to stand and move our bodies! Or are we tired and want to do a song sitting down? We can’t decide! [So we do both](https://www.youtube.com/watch?v=WsiRSWthV1k)!

Let’s play a game! We love musical chairs. We use a song with [a slow pace](https://open.spotify.com/track/31AOj9sFz2gM0O3hMARRBx?si=jrcmq39eTwaesjZwsprpEw) .. this helps us remember - no running in the classroom!

How else do we find ways to include English in our day? In our daily routine we often use songs to signify a transition or activity, in those moments we often include a matching English song. A favorite is enjoying our frozen watermelon snack in the yard while listening to [Watermelon Sugar](https://open.spotify.com/track/31AOj9sFz2gM0O3hMARRBx?si=jrcmq39eTwaesjZwsprpEw).

נתראה בשבוע הבא עם בקבוקים מלאים, מגבונים לחודש יולי למי שטרם הביא, וכמובן סדינים נקיים ורעננים:)

**צוות השכבה הצעירה - הילה, נגה א, קרן אור, רוני,  יהודית, שירז, גבי, ענבר, דשה ואלמוג**

## שכבת הבוגרים

השבוע לקחנו שוב את תיק המסע שלנו, ויצאנו לדרך ארוכה - הפעם כבר יצאנו מהים התיכון לגמרי, והיינו צריכים לחצות אוקיינוס שלם! איך נעשה את זה, בסירה או במטוס. לקחנו מטוס לברזיל! מה יחכה לנו בברזיל? אחת הילדות אמרה שיש שם פסל גדול כזה עם ידיים הצידה. נכון! התבוננו בתמונה של הפסל, וניסינו גם אנחנו לעמוד כמוהו. כמה זמן אפשר לעמוד כך עם ידיים לצדדים? זה נעים בידיים? זה מעייף? וכך הגענו ל[ריו דה ז'נירו](https://www.youtube.com/watch?v=N0DpMYzj6l8).

בריו גילינו שיש גם שכונות מאוד מאוד צפופות וצבעוניות, שנקראות פאבלות. החלטנו לבנות פאבלות משלנו, אז אם ראיתם אותנו צובעים בבוקר ארגזים עם חלונות - כנראה שבזה היינו עסוקים. הצבנו את הארגזים שלנו יחד בצפיפות, ניסינו להיכנס לתוכם, לעבור ביניהם, וגילינו שזה באמת צפוף.

על רקע הפאבלות שלנו, למדנו קצת לשחק כדורגל! הכדורגל היה במרכז העניינים בחצר השבוע. איך משחקים כדורגל? רק עם הרגליים! ("חוץ מהשוער" הסביר אחד הידענים). ניסינו להתאפק ורק לבעוט עם הרגליים. יצרנו שער, וניסינו "תור תור" לבעוט לשער. זה היה ממש כיף! הילדימות גם התחילו לשחק ממש יפה בינם לבין עצמם כדורגל!

מה עוד היה לנו בריו? למדנו לרקוד סמבה ובטוקדה! למדנו לאט לאט את הצעדים, ואז ניסינו לעשות אותם קצת יותר מהר, ובסוף גם הוספנו מוזיקה! המוסיקה עשתה לנו כיף בכל הגוף וכל כך נהנינו לרקוד ככה יחד.

במהלך השבוע, גם התחלנו להכין לנו כתרים ושרשראות צבעוניות להתקשט בהן לכבוד הקרנבל שלנו! הילדימות עמלו על הדבקת נוצות וקונפטי צבעוניים על כתרים, ובפעילות אחרת, השחילו חרוזים ליצירת שרשראות.

**הכנת קפה**

אחרי שבשבוע שעבר הסתקרנו איך מגיע הקפה לקפסולות, הלכנו צעד אחורה, התבוננו בתמונות של עצי קפה, וראינו איך אנשים קוטפים את הפרי מהעץ, מחלצים את הפולים וממיינים אותם. גם אנחנו הכנסנו פולי קפה טריים לכיתה. העברנו אותם מיד ליד, הרגשנו, התבוננו והרחנו. חלק מהילדימות אמרו שזה ריח לא כל כך טוב, ובכלל לא ריח של קפה. ראינו שהפולים עדיין ירוקים. 

באחד הימים, הבאנו כיריים לחצר, ובזהירות בזהירות קלינו את הפולים! עכשיו זה כבר נראה כמו קפה? לא! אחרי שהם התקררו, לקחנו מטחנת קפה, וסובבנו את הידית, וסובבנו וסובבנו וסובבנו. אחרי ה-מון זמן ועבודה קשה ומעייפת, פתחנו את המטחנה וראינו שנוצרה לנו אבקה חומה יפה! זה נראה כמו קפה! את האבקה העברנו למקינטה, מילאנו מים, הנחנו על הכיריים, וחיכינו לשמוע את הבעבוע. לקפה הוספנו מים קרים וקצת קרח (הרבה מאוד מים אם תהיתם, והפולים הם מסוג ללא קפאין…), וטעמנו! זה טעים? זה מר! אבל… עכשיו אנחנו יודעים איך מכינים קפה (:

**הפתעה גדולה**

את השבוע קינחנו בהפתעה - אוהד אבא של ארי הגיע עם חבר ע-נ-קי! קונטרבס! הוא כל כך ענקי עד שהוא לא נכנס באוטו של ארי, ואפילו באוטו הגדול יותר של סבתא רות הוא נכנס, אבל רק עם ארי ואבא הלכו ברגל!

התבוננו בקונטרבס, האזנו לצלילים שלו. ארי הביא גם את היוקולילי שלו, והקשבנו איך היוקולילי הקטן עושה צליל גבוה, בעוד הקונטרבס הענק עושה צלילים נמוכים. הילדימות היו סקרנים ביותר ושאלו המון שאלות! למה אי אפשר לנגן על החלק העליון? מה עושים המפתחות? מה קורה כשמנסים לנגן באזור הנמוך? בשביל מה יש חורים בקונטרבס? וביוקולילי?

אוהד סיפר לנו שבקונטרבס אפשר לנגן בשתי דרכים: אפשר ממש לפרוט על המיתרים - וזה נקרא "פיציקטו". ואפשר לנגן על המיתרים עם הקשת, וזה עושה צלילים ארוכים שנמשכים זה לתוך זה. גילינו שהרבה דברים בעולם אפשר לחלק בצורה הזו - דברים שהם "בדידים", כלומר נפרדים ושלמים, ודברים שהם "רציפים". למשל, כשאנחנו מוחאים כף, זה בדיד, אבל כשאנחנו מזמזמים, זה רציף. את ימי ההולדת שלנו, אנחנו סופרים בצורה בדידה - חוגגים ב-3 וב-4, ולא באמצע…

הילדימות ביקשו מאוהד שינגן להם את "[סאני](https://www.youtube.com/watch?v=ghGiv7YLC7Q)", ולבסוף כך יצאנו גם ברכבת מהכיתה! המון תודה לאוהד וארי על המפגש המעניין ועל שחלקו איתנו את כל הכיף הזה!

בחוץ, התאספנו למסיבת ריקודים ברזילאית, משתפים אתכם [בפלייליסט](https://open.spotify.com/playlist/6nvHwpsXYL8Qr8biD6auOo?si=704b6680d7594acd) של השבוע שלנו!

ניפגש ביום ראשון - לא לשכוח בקבוקים מלאים וקרירים וסדינים נקיים!

שתהיה שבת נעימה ורגועה,

**צוות השכבה הבוגרת: מייקי, מיכל, נגה ב, יניב, חוה, עמנואל, רוני, לילה ולין**