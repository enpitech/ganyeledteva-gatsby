---
title: השבוע זכינו לקבל הצגה מלאה של נפלאות החורף!
date: 2018-01-27T16:09:05.396Z
---
עדכון שבועי - ילדי הטבע הדמוקרטי

## שבת מנוחה,

שמחות להציג בפניכם את האתר המחודש שלנו! 

החל משבוע זה, העדכון ישלח אליכם תמיד דרך האתר.

הודעות:

1. ט"ו בשבט - במהלך השבוע הקרוב אנחנו מארגנים יחד אדניות נוספות בחצר, כשלכל כיתה תהיה אדנית משל עצמה. ביום שישי אנחנו נשתול יחד את האדניות שלנו, אנחנו מזמינות אתכם להקדים ולהגיע בשעה 11:30 ולהצטרף לשתילות שלנו!\*\* \*\*תהיה אוירה נעימה וזורמת (אם הגשם לא יפתיע אותנו), מוזיקה ושתיה קלילה. נשמח מאוד שתצטרפו!  (זה לא אירוע רשמי, אלו סתם צהרי שישי זורמים וקלילים יחד איתכם, לא חובה, אבל נשמח!)
2. ערב נשים**\- **כמנהגנו, יתקיים ערב נשים ביום ראשון 18.2.18 בבניין הדיירים ברחוב ערבי נחל 13. שלחתי לכל נשות הגן שלנו מייל עם טבלה לכיבוד, וגם את הפרטים  אם לא קיבלת, עדכני אותי. 
3. נבקש להדגיש כי במידה וילד/ה העלה חום, או נפצע פציעה שמצריכה בדיקה והצוות מתקשר ומבקש להגיע, יש להגיע בהקדם! במידה ואתם נמצאים רחוק או יש בעיה בהגעה מהירה (זה קורה ואנחנו ממש מבינות), חשוב שתיידעו אותנו. מבחינת נהלים, אנחנו מעדיפות שילדים עם חום לא ישנו בגן מאחר ואין לנו הזכות לתת מוריד חום, ואנחנו חוששות מחום גבוה. 
4. מגבונים לחודש פברואר- ילדי חיתולים (צעירים ובוגרים) 2 חבילות, ילדי תחתונים חבילה אחת, תינוקיה 4 חבילות. 
5. הרישום לשנת הלימודים הבאה לגן שלנו הסתיים במהירות שיא! תודה לכם על שאתם מפזרים פרגונים לכל עבר... לא היינו מגיעים לזה בלעדיכם.

אני מזכירה שוב שאנחנו כאן בשבילכם לכל שאלה או עניין, גם אם קשה למצוא את הזמן בבוקר/ סוף היום אפשר לתאם עם הצוות המוביל שיחות /פגישות.

שבוע יבש! וחם! וקצת שמש! 

באהבה


אחי וכל צוות ילדי הטבע הדמוקרטי באתר החדש שלנו :)

## אפרוחיה- נחמה

השבוע התחלנו לעסוק בט"ו בשבט! חג אהוב ומשמח. את קירות הכיתה עיטרו עצים בגבהים שונים, עבי גזע, ירוקי צמרת ועמוסי פרי. לקחנו סלסלות וקטפנו לתוכן את הפירות. חלק מהפירות היו גבוהים מאוד ואחרי מאמץ והתמתחות, החברים ביקשו עזרה של גננת, הרמה קטנה ו...הופ, הפרי בסלסלה.  לטובת מי שעוד לא עומד, היה גם שיח, ממנו קטפו את הפירות ושיחקו איתם. בדקנו אם הפירות שנמצאים במטבח שלנו, שלמדנו לשחק איתם בשבוע שעבר, מתאימים גם הם. בדקנו אם הם נצמדים כם כן לעץ ו... הם נפלו! השכבנו את השיח וניסינו להניח עליו את הפירות, הם נשארו במקום כל עוד השיח הונח שטוח על הרצפה. כשהזזנו אותו, הם נפלו.

לקחנו את המצנח הגדול, רוקנו לתוכו את כל הירות שקטפנו וכל הפירות שליקטנו מהמטבח, הקפצנו היטב ויצרנו סלט פירות!!

סיפור השבוע היה מאוד מיוחד בשבלנו, הקראנו את הספר" מתנה" שנכתב ואוייר על ידי יערה וירון לבנה! ההורים של גורון ותמרי שלנו. הספר מספר על יומה של שי  (ביתם הבכורה) שהיא ילדה מתנה גם לדעתינו. תודה למשפחת לבנה על הספר. 

בבקרים מי שמגיע מוקדם ומתעניין בקבוצות הבוגרים מצטרף כבר להכנת ארוחת הבוקר או ליצירה במבואה אם היא תואמת גיל. בכיתה מתקיימת בכל בוקר פעילות, יצירה או קופסת משחק מודרכת. השבוע למדנו להכניס ולהוציא בדים ושרוכים מקופסאות קטנות, ניסינו קודם לראות מה מסתתר בפנים עם העיניים (נושא הפרצוף עדיין מעורר עניין וחוזר ועולה הרבה) ורק אחר כך, הוספנו חוש נוסף, מישוש, בעזרת הידיים והאבעות חקרנו את פנים הקופסאות ואת השוני בין בד לפלסטיק. ממליצה בחום להביא את הילדים בשעה שמאפשרת להם את הלמידה הזאת ואת התחלת היום לפני ארוחת הבוקר. אנחנו חוזרות על אותו משחק כמה פעמים במהלך השבוע בכדי לאפשר לילדים למידה, חווית הצלחות ושיפור היכולות המוטוריות.

השבוע התחלנו לשחק בבקרים באוהל גדול שמחכה מידי פעם בכיתה. בהתחלה הילדים חששו מעט מהדבר החדש והגדול הזה. אלינור שלנו חיכתה לילדים בתוך האוהל עם משתה מהמטבח הכיתתי. הילדים הצטרפו אט אט ופתאום גילו שזו גם הזדמנות נהדרת לשחק 'קוקו'. 

הילדים מתחילים לחפש עצמאות ורוצים לעזור, הם מחלקים זה לזה מים, מחבקים בעדינות חבר שנפל או חברה שמתקשה להפרד בבוקר. אנחנו משתפות אותם בבחירת הסיפורים והמשחקים, ואפילו בהרדמות חלק מבקשים לעזור (במיוחד מנור, גבע, תמרי ושחק) אתם יכולים לשתף אותם גם בבית בעשייה יומיומית. נשמח אם תעזרו לנו בכך שתשתדלו לשלוח את אותם מצעים ואותו הבקבוק, כך הילדים מזהים והולכים לבד למזרן שלהם או בוחרים בקבוק נכון לחבר.

הודעות:


* מגבונים לחודש ינואר, יש עוד כמה שלא הביאו, אנה בדקו את הרשימה ליד הדלת.
* השבוע חזרו כמה מקרים של כינים, נעריך מאוד אם כל הורה יבדוק את הילד/ה שלו הערב ויטפל במידת הצורך.
* הגיע החורף באמת וקר!! בשביל לשמור על הילדים כדאי לשלוח אותם עם גרביונים (או מכנסיים עם רגליים סגורות) מתחת למכנסיים ובגד גוף (אפילו קצר) מתחת לחולצה. כך חום הגוף לא בורח בקלות, גם כשהילדים יושבים או זוחלים על הרצפה.
* שמות- אנא כתבו שמות על הבקבוקים והמוצצים, במיוחד מי שמחליף אותם לעיתים תכופות, זה מאוד מקשה עלינו בשגרת היום כשאין שמות על החפצים.  

**שבוע נעים וחמים.**

\
**קרן, אלינור וטלי**

## צעירים א- רוחל'ה

שבוע קסום וחם,

בשבוע שעבר הבטחנו לכם קצת הסברים על הפעילות שאנחנו עושים בקבוצות קטנות. בקבוצות הקטנות אנחנו מנצלים את הזמן שלנו למשחקים סוציו-דרמטים (לטפל בבובה, ללכת לקניות, לבשל עוגה...), משחקי מטוריקה עדינה ( להשחיל פיסות בדים לתוך בקבוק, לבנות בלגו בגדלים שונים, לפתוח ולסגור רצ'רצ'ים, לחבר צינורות...) ויצירות שונות  עם החברימות (צביעה בפנדה, בגירים, בטושטושים, בצבע ידיים, בבוץ...). לכל פעילות היכולת לחשוף את הילדימות לאספקטים חדשים ולהעשיר את עולמם הקוגנטיבי והחברתי. 

בפעילות של משחק סוציו-דרמטית הילדימות מפתחים את יכולות הדמיון שלהם (הבובה חולה), הסקת מסקנות (צריך להביא לה תרופה), שיתוף הפעולה (נבקש מהרופא) וההבנה וההזדהות הרגשיות שלהם (הבובה בוכה). חברים שונים יכלו לשחק במשחק הסוציו-דרמטי ברמות שונות. חלקם ישחקו במשחק הסוציו דרמטי לבד, חלקם יצליחו לשתף פעולה עם חבר או חברה נוספת, חלקם יחקו את הגננת וחלקם ימציאו פעולות משלהם. המטרה שלנו כגננות בתוך המשחק הסוציו-דרמטי הוא לתווך את הנעשה: לחשוף את החברים לתרחישים ורגשות שונים שיכולים להיות במשחק (אולי הבובה בריאה, היא נראית שמחה), להציע לחברים לשחק יחד בשיתוף פעולה (אתה תלטף את הבובה שלא תפחד ואת תתני לה את התרופה) אך כמו כן לאפשר לחברימות לשחק באופן עצמאי. השבוע ראינו את ניתן ובועז משחקים ברופא וחולה, את ארז מבשל בוחש בסיר בעזרת צעצוע, את אלונה יערה ולביא שותים יחד מכוסות ועושים לחיים ועוד ועוד... 

במשחקים סביב מטוריקה עדינה הגננות מראות כיצד ניתן לעשות פעולה כזו או אחרת (אני בונה חצוצרה מהצינורות), עוזרות לחברים לאחוז בצורה טובה יותר בחפצים שונים, מציעות להם רעיונות כיצד ניתן להצליח לבצע פעולה מסוימת (אולי ננסה להפוך את הבקבוק כדי להגיע לבד שבפנים?) ולעודד אותם לנסות להתמודד באופן עצמאי במשחק. גם כאן כמובן חברים שונים הם בעלי יכולות שונות. השבוע ראינו את תומר בונה שטיח ענק מסולמות פלסטיק, את עידו בונה מגדל גבוה ומתמודד עם מציאת חלקים מתאימים, את ג'ונאם מזיז מגנטים ומחבר אותם לדלת מתכת, נבו פותח וסוגר ריצ'ץ' של תיק ומכניס אליו בובה בגודל המתאים ועוד שלל דוגמאות.

היצירות שלנו מאפשרות לנו להכיר חומרים ומרקמים שונים ואת האופן שבו ניתן להפיק מהם צבע. גם כאן מטרת הגננות היא להראות לחברים את האופנים השונים שניתן להשתמש בצבע על ידי צביעה בעצמן (כן, אנחנו בעצם כל הזמן משחקות וצובעות ויוצרות בעצמנו. איזה כיף להיות גננת!). אנחנו צובעים בפנדה בעזרת הקצה ובעזרת הגוף כולו, מביאים צבעי גואש ומערבבים את הצבעים, משתמשים בטושטושים כדי לעשות נקודות או קווים. השבוע ראינו את איתי מערבב צבעים בעזרת מכחול, את ארבל טובל מכחול בקערות שונות כדי לצייר בצבעים שונים, את רועי צובע חותמת בעזרת טושטוש ומחתים את הדף עם החותמת, ליאו משתמש בספוג כדי למרוח צבעים ועוד המון נסיונות בצבעים ומרקמים.

השבוע במפגשים התעסקנו בצבע חום כהכנה לקראת ט"ו בשבט. אל המפש הבאנו חול מהחצר בקופסה גדולה. שאלנו את החברים מה יש מהחברים והם ענו בעצמם: "חול!" באיזה בצע החול? צבע מאוד מיוחד שלא אמרנו את שמו הרבה עד עכשיו - חום! שאלנו את החברים אם הם רוצים שנהפוך את החול לצבע שאפשר לצייר איתו והם התעניינו מאוד! הבאנו שלוש קערות שקופות והנחנו בכל אחד מעט חול. לחול הוספנו מים וערבבנו היטב היטב. האם אפשר לצייר עם הבוץ? בואו נבדוק! לקחנו מכחול, טבלנו אותו בבוץ ומרחנו את הבוץ על הדף. ראינו כיצד נותר על הדף צבע וגרגרי חול בצבע חום. הצלחנו! אולי נצבע את צהע הבוץ שלנו בצבע אחר? הבאנו צבעי מאכל והוספנו לשתי הקערות האחרות צבע כחול, ושילוב של צהוב וכחול יחד כדי לייצר בוץ כחול ובוץ ירוק (הצבע הצהוב לא היה שונה מספיק מהבוץ הרגיל לצערנו). כשהשתמשנו במכחול הפעם נותר אחריו שובל ירוק או כחול בהתאם לבצע הבוץ! הזמנו את החברים לצייר איתנו בבוץ בעזרת המכחולים בחצר והם נהנו מאוד לערבב את המכחול בתוך הבוץ, לבקש עוד מים וגם לשטוף את המכחולים בסוף היצירה בתוך סיר.

ביום אחר השתמשנו בקופסת החול שלנו למשהו אחר לגמרי - להחביא אוצרות! הבאנו למפגש מיני אצטרובלים ובלוטים: חלקם דוקרים, חלקם מחוספסים, חלקם חלקים, אבל כולם כולם חומים. הזמנו חברים לחפור בור בחול להניח בתוכו בלוט או אצטרובל ולכסות אותו כך שלא יוכלו לראות אותו. כל חבר או חברה בתורו נגשו לחפור בור בעזרת הכף, להניח את האצטרובל שלהם בפנים ולכסות אותו בחול. אחר כך הבאנו את הקופסה לארגז החול והזמנו חברים למצוא את האוצרות שחבויים בפנים. החברים מאוד נהנו להחביא אוצרות בחול אבל קצת פחות התעניינו בלמצוא אותם שוב אחר כך (אולי כי חלק מהאצטרובלים שלנו קצת דוקרים).

בהמשך השבוע הצבע החום הוביל אותנו לדבר על ט"ו בשבט. שאלנו את החברים אם הם רוצים לשמוע סיפור והזמנו את תולעת הספרים. את תולעת הספרים החברים עוד מכירים מהמפגשים עם הדרי שסיפרה להם את הספר "לפעמים" של פאול קור. תולעת הספרים תמיד מקבלת את פנינו [בשמחה ובשיר, ](https://www.youtube.com/watch?v=WXRJzrsx7eM)מחבקת ולמטפת את כל החברים ועוזרת לנו למצוא את הספר שלנו

בעזרת תולעת הספרים מצאנו את הספר "חנן הגנן" של רינת הופר.

> "חנן הגנן
>
> הגנן חנן
>
> באדמה טמן 
>
> זרע קטן
>
> הזרע הקטן
>
> באדמה ישן.
>
> עברו מעליו 
>
> שמש, ירח, ענן.
>
> עבר המון זמן.
>
> הזרע גדל ושמן,
>
> עד שיום אחד נבט
>
> והיה לאילן
>
> ועל האילן צמחו 
>
> פירות מופלאים
>
> בכל הצורות 
>
> ובכל הצבעים."

גם אנחנו רצינו לזרוע זרע קטן. אז הבאנו לכיתה קערה שקופה עם אדמה (חומה כמובן) וזרע אחד קטן (וחום גם הוא). הראנו לחברים את האדמה והזרע, כיצד יוצרים באדמה גומה קטנה לזרע ומטמינים אותו בפנים ומכסים באדמה היטב. העברנו מעל הזרע שמש, ירח ועננים כדי שגם הזרע שלנו ינבט. כשהזרע שלנו נבט הבאנו ענף קטן וחום אותו הנחנו בתוך האדם שיהיה לאילן שלנו. אבל אוי! העץ! האילן עירום! שנוסיף לעץ צמרת מעלים ירוקים? כן אמרו החברים. אז הבאנו קרפ ירוק ועטפנו את העץ בעלים ירוקים. עכשיו כשלעץ יש צמרת ועלים ירוקים, אולי נטעם מהפירות שלו? הנחנו חתיכות קטנות של קרפ בצבע אדום צהוב וסגול ושאלנו את החברים איזה פרי אדום נאכל? אבטיח? תפוח? תות! ענו. אז חילקנו לכולם תותים מהעץ. איזה פרי צהוב נאכל? בננה! ענו. אז חליקנו לכולם בננות מהעץ. איזה פרי סגול נאכל? ענבים! ענו. אז חילקנו לכולם ענבים מהעץ. חליקנו וחליקנו פירות וכל הזמן החברים מבקשים "עוד!".

בשבוע הבא נביא תבנית גדולה של אדמה כדי שגם החברים יוכלו לגעת באדמה ולטמון בה זרעים, לגדל עצים ולהצמיח להם עלים ופירות.

במפגשים עם הדרי דיברנו על החורף הקר והרטוב. התארגנו כהרגלנו ללכת אל הגן, לבשנו מכנסיים, חולצה ונעליים, שטפנו פנים וצחצחנו שיניים ורצינו לצאת, אבל בחוץ כל כך קר, ויורד גשם! מה נעשה? מתלבשים בבגדי חורף! הבאנו למפגש כובע גרב, צעיף, כפפות, מעיל ומטריה. שאלנו את החברים אם קר בראש איך נחמם אותו? עם הכובע! אם קר בצוואר איך נחמם אותו? עם הצעיף! אם קר בידיים איך נחמם אותם? עם הכפפות! ואם קר בגוף איך נחמם אותו? עם המעיל! ואיך נשאר יבשים בחוץ? בעזרת המטריה! עכשיו קבוצת רוחל'ה מוכנה להתמודד עם אתגרי החורף (:

**
עדכונים ותזכורות:
**

\*סדינים ומצעים ליום ראשון

\*זכרו להניח את בקבוקי המים המלאים של הילדודס בסלסלה כל יום 

\*לפעמים אתם רוצים לדון ולהתייעץ איתנו על נושאים שונים אבל תחילת וסוף היום מעט עמוסים ומקשים על ניהול שיח מעמיק. לשיחות כאלו אתם יותר ממוזמנים לבקש מאיתנו לקיים שיחה טלפונית או פגישה בשעות הצהריים כשהילדימות ישנים. אנחנו כאן בשבילכם!

\*מגבונים פברואר

\*בואו בשישי ב11:30 לשתול איתנו בגן!

נשיקות וחיבוקים

ענת והדר




## צעירים ב'- יעקב

"רעמים וברקים בליל חורף קר 

לא נשמעים תמיד אותו הדבר 

ברקים ורעמים רעמים וברקים 

לפעמים קרובים ולפעמים רחוקים..."

שבוע חורפי עבר על הלו יעקב קיבלנו הצגה מלאה מנפלאות החורף.

רוח חזקה, סוערת .

פרשנו ידיים והסתחררנו כשהרוח נרגעה גם אנחנו נרגענו ...הורדנו ידיים ושטנו בשמיים .

דמיינו שאנחנו עצים גדולים מחזיקים היטב בשורשים ומשתדלים לא ליפול עוד קצת עבודה על שיווי משקל .

בבוקר גשום פתחנו את התריס בכיתה הגדולה ישבנו על שטיח מחמם או על קוביות מעץ והתבוננו בגשם בטיפות הגדולות ובשלוליות העמוקות . ואז זה הגיע אור גדול הופיע... זה הברק! וואו כמה שהוא חזק ועברה דקה או שניים ורעם חזק החריש אוזניים .

גם הברקים והרעמים הגיעו ברוכים הבאים .

ולכבוד אלו שקצת נבהלים מהרעם מצאנו פיתרון שבו נהפוך את חווית הרעם לחיובית .

אנחנו שרים יחד את השיר עננים של שגיב בר ככה אנחנו מסיחים את הדעת מהבהלה.

 זה עובד מדהים ואם התוצאה היא שירה משותפת אז מה טוב(:

[עננים - שגיב בר](https://www.youtube.com/watch?v=u2yJkxT87_U)

ענן אחד שט לו בשמיים,

 היה קצת עייף עצם את העיניים ..

ענן שני שט לו בשמיים היה קצת עייף עצם את העיניים 

לפתע נפגשו ענן ועוד ענן, מצח למצח בוום .

ברק האיר את השמיים ורעם חזק מחריש אוזניים וטיף טיף טף טיפות של מים ,

גשם גשם משמיים ...גשם משמיים. 

היו רוחות ,רעמים וברקים והנה גם הגשם מגיע פגשנו אתכם רטובים מטפטפים עם ילדים מחוייכים שממש לא מביניםעל מה כל המהומה .

יש מטריה ומעיל מלא שלוליות זה כל כך כייף .

בהפוגה קצרה של הגשם השמש פינקה אותנו בנוכחות שלה ואנחנו עזבנו הכל . 

התלבשנו ויצאנו לחצר .

התבוננו בחצר שלנו ...ריקה ...בהתחלה לא ממש ידענו מה לעשות ולאט לאט גילינו שאנחנו יותר מדברים אחד עם השניה ומבינים שמשחק משותף יכול להתאים פה .

זו הזדמנות מצוינת ללמוד עוד קצת עלינו כאחד בתוך קבוצת איך אנחנו יכולים לשחק יחד לדוגמא החברים שיחקו בבריכת הכדורים הריקה,

התגלשו וקפצו פנימה צחקו ודיברו ...שיחקו יחד .

הרבה ילדים במקום אחד קטן זה מתכון לאסון בשביל זה יש חוקים ... 

הבנו שלנסות לטפס על הסולם כולנו יחד לא מצליח לנו בסוף בוכים וכועסים .

חשבנו על דרך טובה יותר.....

 אולי נעמוד בטור אחד אחרי השניה .

לא נדחף ולא נזרז את החבר שלפנינו

נחכה לתורנו! ומי שמסיים חוזר לסוף הטור לסיבוב נוסף .

 מדהים שהייתי צריכה להסביר פעמיים וזהו הם המשיכו לשחק שמרו על הטור.

 ולאלו שהתבלבלו הם הסבירו מה עושים . מדהימים!

 וגם לצוות של הלו יעקב המרחב בחצר עיקצץ בכפות הרגליים וחשקה נפשנו במשחק תופסת מיושן וטוב .

אז מי תופס אותי?! 

מטורף כמה רצנו...הילדים האלה מהירים !

היה כייף והכי חשוב מחמם .

אז החורף הזה הגיע בתיזמון מצוין לפני ט׳ו בשבט .... חשבנו על העץ ותהינו ...איך הוא עומד על האדמה או אולי הוא בעצם בתוכה ? 

איך הוא לא נופל כשיש רוח סערה? וחם לו בקיץ? או אולי משעמם לו לבד... ?

המון שאלות ..... אז סיפרנו את הסיפור על הברוש 

שעמד לו לבד מול איתני הטבע 

[ברוש-אריאל זילבר](https://www.youtube.com/watch?v=xd9W-rBp7q4)

החלטנו להתחיל ולהבין מהם חלקי העץ 

את כפות הידיים והאצבעות פרשנו על הריצפה אלו שורשי העץ מתחת לאדמה מחזיקים חזק חזק, אוספים מזון ומים .

עם הידיים עלינו גבוה הנה הגזע שלנו גזע אדיר גבוה . 

את הידיים פרשנו לצדדים וזזנו לאט לאט ממשכמו ענפים .... עלים ,פרחים ופירות טעימים.

דיקלמנו את -

שורשים באדמה,

 גזע אדיר אדיר קומה

יש ענפים וגם עלים פירות טעימים פרחים מקסימים .

הרי ידוע שעצים צריכים מים ומי גשם הם נהדרים הם עוזרים לאדמה , לעצים ולפרחים לחיות .

שמחנו ואמרנו תודה על הגשם שהגיע לו .

חשבנו איזה מן עץ היינו רוצים להיות תפוחים או אולי אפרסקים אולי בכלל עץ לימונים .

בחרנו את העץ שלנו ואיפה אנחנו רוצים לעמוד בדקנו שאנחנו רואים את השמש והשמיים לא חסומים לנו כדי שלגשם יהיה קל להגיע אלינו לרוויה .

לבסוף קטפנו פירות חלקנו והחלפנו...טעייים!

בשולחן היצירה עם דור הילדים קיבלו עיתונים דמיינו את הרוח וניפנפו את העיתון באוויר הם קרעו את העיתון בעזרת האצבעות והדביקו על דף לבן  

ביום חמישי חגגנו יום הולדת שנתיים לאורי גרוס המהמם שלנו החברים לא הפסיקו לשיר שירי יום הולדת כללללהיום .

תודה להורים על הפינוקים והספר המצחיק (:

תזכורות 


\*סדינים רעננים בקבוקי מים מלאים 

\*מזכירה לכם שלקבוצת הלו יעקב יש מגירות במבואה תפתחו אותם ותגלו עולם של יצירות ,סיכות ,פריטי לבוש אתםמוזמנים לרוקן .

\*מגבונים פברואר

\*בואו לשתול איתנו ביום שישי ב11:30

שבוע חמים וקופצני 

אורטל ודור


## בוגרים- ציונה

פרויקט סמי הכבאי הגיע לסיומו! איזה כיף היה לנו. החברים בציונה נכנסו חזק מאוד לעניין ואנחנו יחד איתם את תחילת השבוע הקדשנו להכנת הכבאית שלנו, בחרנו אלמנטים שנרצה להוסיף לכבאית- סולם, גלגלים חלונות וצינורות. צבענו, קישטנו, הדבקנו ומחאנו מחיאות כפיים סוערות לקבלת התוצר שלנו. עכשיו כשנמשיך לכבות שריפות ברחבי הגן, יהיה לנו כלי תחבורה ראוי;) 

במפגש האחרון בנושא, בנינו מסלול מכשולים מאתגר במיוחד שבסיומו חיכתה לנו שריפה גדולה שמשתוללת, חייבים לכבות אותה במהירות! כל חבר בתורו ניגש לתחילת המסלול, טיפס על קיר הטיפוס (בהנחייתה של יובלית מומחית הטיפוס שלנו), וחצה את המסלול תוך קריאות עידוד של החברים! יש חברים שקל להם לחצות את המסלול ויש כאלה שקצת יותר קשה, החברים בציונה מיד מתנדבים לעזור למי שקשה לו, נותנים יד ומשגיחים שלא ניפול, לא סתם צוות כיבוי והצלה. בסיום קיבלנו שרשרת עם תג שם של כבאים וכבאיות, רקדנו ושרנו לצלילי שיר הכבאים האהוב שלנו . כשיצאנו לשחק בכיתה הגדולה, החברים הסתובבו כמו טווסים גאים והראו לחברי הגן את התג שקיבלו בגבורה רבה. 

שבוע גשום וקריר במיוחד עבר עלינו, באחד הבקרים שמענו רעמים חזקים ומיהרנו לבדוק מה מתרחש. ישבנו יחד על השטיח, עם חברים מקבוצת יעקב ורוחל'ה, פתחנו מעט את התריס הגדול והסתכלנו איך הדשא שלנו מתמלא בברד. הבאנו קופסת פלסטיק שקופה אותה הגננות מילאו בברד מהחצר. הבטנו, הרחנו והרגשנו את הכדורים הלבנים שנפלו לנו מהשמיים, איזה פלא. רותם מיהר להביא את המיקרופון ושר לנו שיר שהחברים מאוד אוהבים, 

"ענן אחד, שט לו בשמיים,

היה קצת עייף, עצם את העיניים.

לפתע נפגשו- ענן ועוד ענן,

מצח למצח בום!" 

[(עננים)](https://www.youtube.com/watch?v=u2yJkxT87_U)

ימים גשומים וקרירים מזמנים עבורנו הזדמנות ללמידה, לא רק על מזג האוויר בחוץ, אלא גם על עצמנו והסביבה שלנו. החברים מודעים ומחוברים מאוד לפרטי הלבוש החורפיים שלהם, המעילים, המגפיים, הכובע המחמם. יש חברים שרגישים יותר לקור ויש כאלה שממהרים להסיר מעליהם את השכבות. זהו תהליך טבעי ונכון שבו החברים כבר מזהים את תחושות הגוף שלהם ומקשרים אותם לצורך בלבוש מסוים. פעמים רבות החברים יעדיפו להישאר או לחילופין להוריד בגדים באופן שאינו תואם את מזג האוויר, גם זה טבעי כי לפעמים המעיל הנעים שלנו גורם לנו להרגיש קצת יותר בטוחים. תמיד נעדיף לשאול את החברים- "מה, עכשיו צריך מעיל? יורד עלינו גשם? איזה מבולבלים אנחנו, עכשיו אנחנו בכלל בכיתה. ובכיתה חם או קר?" כשהחברים מצליחים להגיע לבדם למסקנה שעדיף להסיר או להוסיף שכבות, זה נחמד הרבה יותר. הם מקבלים תחושה של אחריות כלפי עצמם, חיבור לגוף ולצרכים המשתנים. 

ומה עוד אנחנו לומדים בימים הגשומים והקרירים? מה אין ביכולתנו לעשות, ומה אפשר לעשות יותר? אז לא נוכל לצאת לשחק בחצר, אבל נוכל לשחק יותר בכיתה הגדולה, ולשהות יותר בחברתם של חברים אחרים בגן, מקבוצות אחרות שאת חלקם אנחנו מכירים יותר ואת חלקם פחות. ציונה הבוגרים האלופים לומדים לשחק עם חברים צעירים יותר, דבר שמצריך מאיתנו להתפשר, לוותר ולחלוק יותר, וכמובן שבציונה אנחנו מתגאים להראות כיצד אנחנו משחקים ושומרים על המשחקים בגן. הקשרים נוצרים באופן כל כך טבעי ויפה, תוך כדי בנייה בקוביות, משחק עם כדור, תחפושות מצחיקות או טיפול בבובות. 

במהלך השבועיים האחרונים ערכנו היכרות עם פריטים חדשים שנמצאים בכיתה החדשה....המגשים!!! מגשים?! כן כן, מגשים. אלו הם מגשי פעילות ומשחק, בהשראת החינוך המונטסורי, שהוכנו על ידי צוות הגן. מדובר ב10 מגשי פעילות מסוגים שונים, שהותאמו לצרכים של החברים והחברות בגן ומאפשרים להם לעסוק בפיתוח מיומנויות בדרגות קושי שונות, בהתאם ליכולות שלהם. לדוגמה, מגש להשחלת שרוכים ברשת, מגש בו אפשר לתפוס ספלולים צבעוניים עם מלקחיים ולהכניס לחורים המתאימים, מגש עם אורז צבעוני ומשפכים בגדלים שונים שאיתם אפשר לשפוך אורז לבקבוקים שקופים ועוד ועוד. 

המגשים מאפשרים למידה עצמית ושקטה של גדלים, כמויות, מרקמים ואביזרים שונים שמשמשים לניסוי. אלמנט נוסף הוא המגש עצמו, החברים לומדים את סדר הפעולות סביב המשחק, מוציאים בשתי ידיים את המגש מהכוורת, משחקים וכשמסיימים מסדרים את המגש ומחזירים אותו לקדמותו- כדי שגם החבר הבא יוכל ליהנות מהמשחק.  החברים בציונה מאוד התלהבו לנוכח המגשים החדשים וזמני המשחק בהם הם חוויה מהנה וחיובית מאוד. ממליצה לכם להיכנס להציץ, זה מאוד פשוט וקל להכנה גם בבית

את השבוע שלנו סיימנו עם יום הולדת מרגשת ומהנה במיוחד למתי הכוכב העולה של ציונה, שידוע בהופעותיו עם הלהיטים החמים ביותר, שמצליח להרקיד ולהצחיק את כל החברים. החברים התרגשו מאוד לקראת המאורע, עמלו בקישוט הכיתה, הכנת ציורים ואיחולים לבביים של שוקולד, גלידה ומכל טוב. מתי בחר לערוך יום הולדת בסימן קסמים, והפך את כל החברים לאריות, פילים וזברות. אבל איך עושה זברה? "תעשו כאילו יש לכם פסים!" 

הודעות ותזכורות-

•	ט"ו בשבט בגן! השבוע ניפגש ביום שישי ב11:30 לשתילות משותפות עם הילדים בחצר הגן 

•	מזכירה לכם להשתדל להימנע מלהגיע עם אוכל לגן בבוקר, זה מקשה על חברים אחרים בגן ומעכב את ההשתלבות הטבעית של הילדים בבוקר במרחבי הגן. (הם מתבקשים לשבת לסיים את האוכל במבואה ורק אז להצטרף לחברים..)

•	בקבוקי מים מלאים

•	תיקי ספר 

•	סדינים רכים וחמימים

שבוע נהדר למשפחת ציונה המורחבת, 

שירז וליטל
