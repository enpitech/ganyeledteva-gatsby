---
title: מי היא השיבולת?למה כל כך כבד לה ולמה צריך להזדרז?
date: '2018-05-19T18:56:21+03:00'
---


עדכון שבועי- ילדי הטבע הדמוקרטי 

## חג שבועות שמח!

אנחנו חוזרים מהחופשה ביום שלישי לפעילות מלאה ורגילה עד סוף שנת הלימודים 8.8.18.



אנחנו מתחילים בקרוב תקופת פרוייקטים, אם יש לכם בבית כל מיני רהיטים/ כלים/ חפצים שהם מגניבים ואתם לא צריכים יותר , נשמח להוסיף משחקים לחצר. אם יש לכם מלאי של משהו שצברתם שנראה לכם שטותי- חשבו עלינו. שקית עם פקקים של בקבוקים למשל זו מתנה בשבילנו... דפים, פלקטים... אל תהססו להציע לנו.

## 

שוב מזכירים לסגור את הדלת, ובבקשה לא להשאיר אופניים בחצר... את פינת העגלות נשמח אם תשאירו מסודרת.



לאור הרגרסיה בהתנהגות של שושנה התרנגולת שלנו הכנו לה השבוע במזל טוב לול משל עצמה.. כך שבסוף היום וברגעי המרד שלה היא תוכל לשהות בביתה ולעשות קקי להנאתה.





**שבת נפלאה וחג שמח**

**אחי וצוות ילדי הטבע הדמוקרטי**



## אפרוחיה- נחמה



מלאו אסמינו בר ויקבינו יין, בתינו הומים, הומים מתינוקות! 



השבוע חגגנו שבועות לבן במיוחד. עיטרנו סלסלאות ורקדנו איתן. תמר הדגימה לנו שימושים מעניינים לטנא- אפשר להניח בתוכו דברים, אפשר לחבוש אותו כמו כובע על הראש, אפשר להשתמש בשתי סלסלות כמשקפיים! הכנו זרים לראש וצמידים לידיים יחד, גזרנו בריסטולים, קישטנו בציורים ומדבקות והדבקנו קצה לקצה. התקשטנו בגאווה ולבסוף הילדים גם נהנו לקרוע את הנייר ולשמוע את הקול שמופק מכך.



ביום שלישי חגגנו בשמחה ובכיף יום הולדת לאלה לביא האהובה שלנו! שרנו ביחד, הדלקנו נרות ונשפנו עליהם, אכלנו עוגה וראינו זיקוקים מרחוק. מזל טוב פרידה אהובה שלנו.



הילדימות מאוד נהנים ללמוד מילים מספרים (בעיקר ספרי 'מילים ראשונות') לאחרונה ומבקשים שוב ושוב שנפתח ספר תמונות ונדבר איתם. אנחנו יושבים בקבוצה, בכל פעם ילד/ה אחת מדפדפ/ת ואז אנחנו מחכות. מה מופיע בתמונה? הרבה פעמים נשמע מהילדימות תשובה: "אגס", "גדור", "נעעיים" אנחנו אומרות אחריהם: נכון! מתמונה מופיע אגס, כדור, נעליים! 



בספרים עם האיורים המורכבים יותר אנחנו עוצרות ומסתכלות בעיון באיורים. מה מצוייר פה? מה אנחנו רואות? פתאום אנחנו מגלות פריטים קטנים באיורים שמושכים הרבה תשומת לב! כלבלב קטן, צפרדע ירוקה, משקפיים ועוד המון אוצרות.



השבוע דיברנו הרבה על חם וקר. האוכל בצהריים חם, בקבוק המים של אלינור קפוא וקר. הדשא חם, הרצפה קרה. השקשוקה בבוקר חמה, הטחינה שלידה קרה. ביום חמישי הגיע חום כבד ובכדי שהקטנטנים יתקררו בחצר פגשנו משחק כיף במיוחד! קוביות קרח נעימות וקרות. כל חבר וחברה לקחו קובית קרח מהקערה, עברנו יחד על איברי הגוף עם קוביית הקרח- איפה המצח? נקרר יחד את המצח! היכן הלחיים? נצנן אותן יחד, למי יש פופיק במרכז הגוף? גם אותו נרענן עם הקרח הנעים. שאר הקרח הצטרף לשולחן המים והחברים בחרו לאסוף אותו לכוס ומאור וגבע חילקו מהכוס קרח לכולם.



למדנו בזמן האחרון שאם שאנחנו מסיימים את האוכל לפני החברים אנחנו יכולים לבחור- להשאר סביב השולחן עם חברים או לעבור לשבת ליד הכניסה לשטיפת הידיים ולקבל משחק שעוזר לנו להרגע ולהתמקד אם אנחנו חווים מעט עומס או סתם אנחנו לא רוצים לשבת על כיסא יותר.



בקימה מהשינה הגננות מבקשות לאט לאט שמי שער יעיר את החברים. איך מעירים? מחקים את הגננות. מתיישבים ליד החבר שישן, מלטפים, מנשקים, מורידים בעדינות את השמיכה ומלטפים את הראש. קוראים לחברה בשמה: גווולי, קומי קומי! תפזזזז בוקר טוב! יויווו, קום לשחק איתנו! הם גם מרדימים זה את זו הרבה פעמים. מי שעייפ/ה הולכת לבד למזרון ושחק או מנור מכסים את מי ששוכב/ת.



 השבוע הכנו יחד תמ"ל עם מי שעוד שותה, פתחנו את הבקבוק, ביקשתי מהילד/ה להחזיק את הפקק ולעזור לי לשפוך את האבקה לבקבוק, סגרתי וניערנו יחד. את המוצצים גם אימצנו גישה עצמאית ונעימה מאוד- יש קופסא של מוצצים, לפני השינה קרן מורידה אותה למזרונים ומזמינה את כולם לקחת מוצץ, כל ילד מכיר את שלו.

שמחנו מאוד לשבת אתכם בחמישי על כוס בירה ולדבר בכיף על הכל. תודה לכל מי שבאו!





**הודעות:**

מגבונים- אנחנו מעדיפות שכל הורה יגלה אחריות לדאוג שיהיו מגבונים לילד/ה. יש רשימה ליד הדלת, תציצו בה מידי פעם וודאו שהבאתם, לא נעים לנו לרדוף אחרי אותם הורים בכל חודש. אנחנו סומכות עליכם.



חיתולים- גם אם היה בוקר עמוס, לא שולחים ילד/ה לגן עם החיתול מהלילה. 



לא לשכוח סדינים נקיים.



אנא מרחו קרם הגנה בכל בוקר, אנחנו הרבה בחצר וכבר יש שמש מאוד מורגשת. אנחנו מוסיפות שכבה במהלך היום.



**שיהיה שבוע נעים וקיצי**

**קרן, אלינור וטלי **



## צעירים א- רוחל'ה

חג שבועות שמח! 

חג קציר, חג יבולים, חגיגה של תוצרת האדמה האדם והטבע. החג מזמן לנו הזדמנות נפלאה להבין יותר לעומק מהיכן מגיע האוכל שאנחנו אוכלים, כיצד מגדלים, קוטפים ומעבדים אותו. ביום ראשון הדרי סיפרה לנו שביקרה בסוף השבוע במושב שם עברה ליד שדות חיטה. חלק מהשדות היו מלאים בחיטה ובחלקם כל החיטה כבר נקצרה ונאספה לערמה גדולה. גם הדרי החליטה לקצור קצת חיטה שתוכל להראות לחברימות בגן. הוצאנו את שיבולי החיטה שקצרה הדרי והראנו אותם לכל החברימות. איך הדר קצרה את החיטה? הוצאנו מקופסת המפגש סכין מיוחדת ומעוקלת שנקראת מגל. זהירות! המגל חד וצריך להיזהר לא להחתך. הדגמנו לחברים איך היו משתמשים פעם במגל כדי לקצור חיטה - מחזיקים בעלומת שיבולים ביד אחת, וביד השניה חותכים את הגבעולים עם המגל. סיפרנו להם שהיום כבר לא משתמשים במגל, אלא קוצרים את החיטה בעזרת טרקטור גדול שנקרא קומביין. הראנו לחברימות סרטון קצרצר של [הקומביין קוצר חיטה בטלפון](https://youtu.be/nwgynqrXYM8) (אתם בוודאי יכולים לנחש כמה הם התלהבו לראות טרקטור נוסע בסרטון בזמן מפגש)



בסרטון ראינו שמסביב לקומביין עפים הרבה שבבים קטנים באוויר. סיפרנו לחברים שהשבבים הללו הם המוץ של החיטה - הקליפה של גרעין החיטה שמופרד ממנה בתהליך הקציר. שאלנו את החברימות אם גם הם רוצים לנסות להפריד את המוץ. החברימות התלהבו מאוד מהרעיון. הראנו לחברים שאם משפשפים את הגרעין נפרד ממנו המוץ. חילקנו לכל חבר וחברה מעט גרעינים וביחד הפרדנו את המוץ. עכשיו כשיש לנו גרעיני חיטה אפשר לטחון אותם ולהפוך אותם לקמח. טחנו יחד בכאילו את הגרעינים ואחרי הרבה טחינה יצא לנו קמח. בעזרת מעט מים הפכנו את הקמח לבצק. הכנסנו את הבצק שלנו לתנור ו"אפינו" אותו עד שהפך ללחם! (בהמשך השבוע אפילו אפינו בצק שהכנו עם הילדימות וחליקנו לכולם בטנא שלקחתם הביתה ביום חמישי). 

נזכרנו בחברה טובה שלנו בשם חנל'ה שגם היא אופה בצק ושרנו עליה יחד עם החברימות: 

>  "חנל'ה אופה קטנה
>
> יש לה קמח מים
>
> כל היום היא לשה לשה
>
> בצק בידיים"

וואו איזו דרך ארוכה עוברת החיטה מהשדה ועד שהיא הופכת ללחם! איזה יבול נהדר היא החיטה הזו! אולי נשמור אותה במקום מיוחד? מקום בו נשמור את היבולים שצומחים לכבוד שבועות? כן! ענו החברימות. אז הוצאנו סלסלה, שנקראת גם טנא, שבתוכה אנחנו שמים את הביכורים המתנות של האדמה! הזמנו את החברימות לעזור לנו לקשט את הטנא בעזרת נייר קרפ אותו ליפפנו סביב מוטות הטנא שלנו בצבעים וורוד סגול ירוק וכחול. החברימות קצת התקשו לסובב את הקרפ הארוך סביב מוטות הטנא אז לחלק מהחברימות קיצרנו את הקרפ וחלקם העדיפו להעביר את הקרפ בצורה אנכית בין מוטות הסל במעין שתי וערב. איזו יוזמה וחדשנות!



למחרת, הוצאנו שוב את [הטנא שלנו](https://youtu.be/0alddW7gPIA). 

> "מה יש לי בטנא
>
> אתם שואלים
>
> מה יש לי בטנא 
>
> שלי?"



ראינו שבטנא שלנו יש חיטה. אולי נוסיף לה ביכור חדש? כן! אמרו כולם. הבאנו קופסה מכוסה בבד ולאט לאט הוצאנו ממנה משהו סגול שברח מהר חזרה פנימה. מה זה היה? ענבים אמרו חלק מהחברים. נכון מאוד! ואיזה צבע היה לענבים? שחור! אמרו. שחור?! בואו נבדוק. הוצאנו שוב את הענבים לרגע קצר. סגול! אמרו הפעם החברים. אולי הענבים באמת סגולים? שוב הוצאנו מהקופסה משהו בצבע ירוק שברח מהר חזרה לקופסה. איזה צבע היה לענבים האלה? ירוק! אמרו החברים. מה אתם בטוחים? כל פעם הוצאנו לחברים אשכול ענבים בצבע אחר והחברימות לא הצליחו להבין איך צבע הענבים משתנה כל הזמן. אחרי כמה בילבולים כאלה הוצאנו מהקופסה אשכול ענבים אחד סגול, ושני ירוק. עכשיו הכל ברור! היו בקופסה גם ענבים ירוקים וגם סגולים! רוצים לטעום אותם חברים? בטח שרוצים! מיד חתכנו ענבים לחצאים (נזהרים שלא לבלוע גרעינים) וטעמנו גם ענב ירוק וגם סגול. שניהם היו מתוקים מאוד. הוספנו גם את הענבים לטנא שלנו ושמחנו מאוד. שאלנו את החברימות אם ירצו להפוך את הענבים שלנו למיץ בחצר וכולם ענו כן! כשיצאנו לחצר הזמנו את כל החברימות להוריד נעליים והכנו מסלול משלוש תחנות: קופסה מלאה מים וסבון, נייר לייבוש רגליים וקופסה מלאה ענבים ירוקים וסגולים. הזמנו כל פעם חבר או חברה אחד לעבור את המסלול - מתחילים בלדרוך בתוך המים כדי להוריד את כל הלכלוך, ממשיכים בדריכה על הנייר כדי לייבש את הרגליים ואז עוברים לברכת הענבים החלקלקים. עכשיו צריך לדרוך על הענבים כדי להוציא את כל המיץ! דרכנו על הענבים תוך כדי ספירה עד חמש וסיימנו את המסלול. אחרי שכל החברימות עברו את המסלול הענבים שלנו כבר היו מעוכים לגמרי. העברנו את הענבים שלנו דרך מסננת לקערה וראינו שלקערה נוזל מיץ ענבים בצבע וורוד עכור (מפתיע איזה צבע יש למיץ שמכנים ללא תוספי צבע וטעם). להפתעתנו למרות צבע המיץ הטעם שלו היה מתוק מאוד וכולנו טעמנו קצת מהמיץ. אל תדאגו, לא היו בו שאריות סבון או לכלוך (כמעט) בכלל  . 



ביום שלישי הכרנו את התאנה! הראנו לחברימות את ענף התאנה שהדרי הביאה מהמושב. ראינו שעל הענף יש את הניצן של התאנה. הניצן יגדל ויגדל ויהפוך לפרי תאנה סגול ועגול. אחר כך אפשר לקחת את התאנה, לייבש אותה בשמש ולהפוך אותה לדבלה. חילקנו לחברימות דבלים לטעום. הדבלים היו מתוקות מאוד (אולי אפילו מתוקות מידי) ומלאות סוכר כך שטעמנו אותם היו חלקים קרנצ'ים. למרבה הפלא, היו חברימות שלא רצו להמשיך לאכול מהדבלים והעבירו את הדבלה שלהם לחבר אחר. אולי הם לא אהבו את המרקם, או שאפילו להם הדבלה היתה מתוקה מידי. צירפנו גם את הדבלה לטנא שלנו שהמשיך לגדול עם כל יום שעבר. 

ברביעי הראנו לחברימות את כף התמרים שהדר הביאה מהמושב. בהתחלה ממש לא הבאנו מה אנחנו רואים. אולי זה מטאטא? אולי זה עגיל? לא לא, זה כף מעץ התמר! ראינו שעל הגבעולים בכף יש עגולים קטנים. מה הם העיגולים הקטנים הללו? אלו תמרים קטנים שעוד לא הספיקו לצמוח. על עץ התמר הכדורים האלו יגדלו ויגדלו עד שיהפכו לתמר שאנחנו מכירים ואוהבים. ואפשר לסיים בלי לאכול תמר? ברור שחייבים לאכול תמרים! חילקנו לכולם תמר והוספנו את התמר לטנא שלנו.

בסוף השבוע הבאנו את כל היבולים שהכרנו ושמנו אותם בתוך סלסלאות שיהיה לכל חבר וחברה טנא. לטנא הופסנו לחם תאנה תמר וענב ואכלנו את הטנא שלנו בשמחה. 



גם אתם בבית קיבלתם טנא הביתה עם עגבניות שרי, מלפפונים, פלפלים, ענבים וחלה. כל אחד מהחברימות הכין את הטנא האישי שלו. בזמן המשחק בחצר הזמנו קבוצות של חמישה חברים כל פעם לבוא למבואה להכין  את הטנא. כל אחד מהחברימות בחר לו בריסטול בצבע שרצה וצבע גואש לצבוע איתו את הבריסטול. את צבע הגואש ערבבנו עם מים וצבענו בעזרת מכחול את הבריסטול שלנו. ראינו איך הגואש נהיה נוזלי יותר כשהוא מעורבב במים וניתן למרוח אותו בקלות רבה יותר. החברימות מאוד נהנו מחופש הבחירה והשקיעו זמן רב בצביעת הטנא שלהם. היה כיף לראות אותם עובדים בריכוז כזה.



בסוף כל מפגש שהיה לנו השבוע המשכנו לרקוד במעגלים לצלילי שירים שונים. בהתחלה המעגלים שלנו היו קטנים מאוד, רק של שלושה חברים יחד. למדנו איך הולכים במעגל יחד עם כל החברימות. לא מהר מידי ככה שהידיים נפרדות ואנחנו עלולים ליפול, ולא לאט מידי ככה שהמעגל לא זז. עם כל יום שעבר צירפו למעגל יותר ויותר חברימות. התחלנו להוסיף לריקוד שלנו קפיצות, שינוי כיוון של הסיבוב, כניסה פנימה של החברימות לתוך המעגל והרחבה של המעגל החוצה. עם כל אלמנט ריקוד חדש שהוספנו ראינו איך החברימות מתבוננים בהתחלה בהפתעה לאור השינוי אך מהר מאוד מתחילים לחקות את הגננות והחברים שכבר הבינו את התנועה החדשה כך שבפעם הבאה שאמרנו להיכנס פנימה או לשנות כיוון המעבר היה הרבה יותר מהיר וטבעי לכל החברימות (חוץ מקפיצות. בקפיצות כולם היו מומחים מהרגע הראשון). ביום חמישי כבר רקדנו כולנו יחד במעגל אחד גדול ואפילו הצלחנו לבצע את כל התנועות השונות של ריקוד המעגל שלנו לצללי ["שיבולת בשדה". ](https://www.youtube.com/watch?v=EG8TYMTFXZI&index=2&list=PLLGMM-cNq8nJL0TDvF8pw7XrxG55ZWsx-)["מלאו אסמנו בר](https://www.youtube.com/watch?v=H_zEjlsi6SA&index=1&list=PLLGMM-cNq8nJL0TDvF8pw7XrxG55ZWsx-)" ו





גם בחברותא המשכנו לעסוק ביבולים ביכורים וטנא. פיזרנו ברחבי הכיתה פירות וירקות שונים תוך כדי שאנחנו בוחנים את המאפיינים של היבולים השונים. איזה צבע יש לכל ירק ופרי, איזו צורה יש לו? האם הוא מצליח להתגלגל ולהסתובב? מידי פעם החברימות הוסיפו לשיחה מהידע והתובנות שלהם. הענבים שיש לנו בחברותא הם סגולים אבל יש גם ירוקים מזכיר לנו תומר. האגס מצליח להסתובב ולהתגלגל אבל התפוז מסתובב ומתגלגל יותר טוב אמר לנו ניתן. ליאו מציע לנו להניח את הירקות איפה שיש להם יותר מקום והם לא יהיו צפופים... אחרי שפיזרנו את כל היבולים שלנו, שמנו על ראש השחקן שלנו זר לכבוד חג השבועות ולצללי השיר "[ארץ שבעת המינים" ](https://www.youtube.com/watch?v=_YmuONGtOUM)התחלנו לאסוף את היבול שלנו לטנא, להראות את היבול לכל החברימות ולהציע להם לטעום מפרי או ירק אחד שהשחקן שלנו בחר. החברימות מאוד נהנו לרקוד עם הטנא להזיז אותו מצד לצד או להרים אותו למעלה ולהוריד למטה שוב.



**הודעות ותזכורים: **

\*שימו לב שיום ראשון ושני הם חופש. חוזרים לגן ביום שלישי

\*לא לשכוח סדינים

\*מגבונים למי שעוד לא הביא



**חיבוקים ונשיקות**

**ענת והדר**

****

## צעירים ב- יעקב

את השבוע פתחנו בסיפור על אמפתיה וחברות ..

על ילדה קטנה שחברים לא רצו לשחק או לרקוד איתה ולא ממש ידעו לומר לה למה ?…

הילדה הקטנה היתה עצובה ובודדה.

איך אפשר לעודד אותה שאלנו ?… 

להציע לה להשתתף, לתת לה מים, לחבק אותה , להביא אותה לגן שלנו… (תשובות הילדימות)

הילדים בגן שלה לא רצו לשתף אותה … שוב שאלנו למה?

היא נראת אחרת …..

איזו מן תשובה זו שאלתי ?

ביקשתי שנתבונן רגע בחברים שלצידנו … באף ,בעיניים, בשיער יש לנו את אותו שיער ?…לא !

שלי מתולתל בצבע חום ושלי ג׳ינג׳י וחלק … אנחנו שונים .

נעמדנו … אני קצת יותר גבוהה ממך …. הסתובבנו סביב והתבוננו בחברים שלנו …

כולם שונים אף אחד פה לא דומה .

בוקר אחד הילדה אמרה - המשפחה שלי אוהבת אותי כפי שאני.. התבוננה במראה ואמרה - 

אני מצחיקה, נבונה , חזקה… אני יפה…. ובחיוך גדול אמרה אני יודעת לשיר…!

לילדה הזו קוראים נטע ברזילי והיא הילדה שהכי אוהבים בישראל ואפילו בעולם .

והכי חשוב שהילדה הזו גדלה להיות פתיח חשוב לנושא השבוע שלנו - חג השבועות.



סיפרנו על תחרות גדולה של כל המדינות נזכרנו בדגלים שפגשנו ביום העצמאות ונטע ניצחה את כווולם כי היא שרה כל כך יפה והחלק הכי מעניין זה שנטע מקרקרת כמו תרנגולת ואנחנו אוהבים את זה (:

הקשבנו לשיר בישיבה זיהינו תרנגולת ושמנו לב שיש חלקים שקטים וחלקים מקפיצים .

קמנו לרקוד ומדהים איך הילדים כבר יודעים לרקוד לצלילי השיר במקום להשתולל במרחב … פשוט רוקדים.

הכנסנו תנועות תרנגול ושמחנו בשביל נטע ובשבילנו.

כולנו קיבלנו מתנה מנטע בזכות הזכייה הזו .ולכן חזרנו לדבר על קיר המשאלות .

נזכרנו בפתקים גלידה, אופניים, כבאית ירוקה… כל הדברים שנכתבו שם אפשר לקנות בחנות …הפעם אנו מדברים על מתנות אחרות כאלה שלא קונים בחנות.

ללכת לגן כשהשמש מלטפת - תודה לשמש זו מתנה נפלאה שעושה נעים בלב.

הים הכחול כמה הוא יפה… תודה לים… הפירות שאנו אוכלים אומנם נקנו אך גדלו מבטן האדמה, מתנה של האדמה.

כמה מתנות יש סביבנו ….?… גשם המרווה את העצים והצמחים.. המרענן את הנחלים והמעיינות,

רוח המעיפה אבקנים ומנקה את האבק מהעלים…והשמש שנותנת כוח ושמחה לכל פרח ופרי…

המון מתנות שעוזרות לצמוח ולגדול … ואנחנו ילדים וילדות מה צריכים כדי לגדול … מים ושמש ומה עוד?…. מזון .

הידעתם שהמזון שמגיע מהאדמה הוא המזון הבריא ביותר כדי לגדול..

הקשבנו לשיר[ איך צומחים - דתיה בן דור](https://youtu.be/yfvUDbiUBf8)

> איך צומח עשב? ככה 
>
> איך צומח פרח? ככה 
>
> איך חיטה צומחת? ככה 
>
> איך צומח ילד? ככה



איפה הירקות והפירות צומחים על עץ באדמה או בכלל על שייח 

במפגש פרדנו בסל מלא כל טוב …

תפוחי אדמה ועץ, אפרסקים,שעועית ירוקה, גזר , עגבניה תות ,שזיף ובצל .

מיינו אותם … מי גדל באדמה מי על העץ ומי בשייח ….

תפוח האדמה ברור שבאדמה והעץ על העץ ומה עם השאר ?… 

עגבניה על שייח וגם השעועית

על העץ גדל התות, השזיף והאפרסק

באדמה הבצל והגזר.

 הזכרנו את החג הזה שעוד רגע מגיע חג מיוחד במינו חג שאנחנו בגן מאוד אוהבות … יש בו נתינה..ופשטות.

ואין יותר טהור ונקי משדה שיבולים.



שיבולת בשדה 

כורעה ברוח 

מעומס גרעינים כי רב. 

ובמרחב הרים 

יום כבר יפוח 

השמש כתם וזהב. 



עורו הוי עורו 

שורו בני כפרים 

קמה הן בשלה כבר 

על פני הכרים 

קיצרו שילחו מגל 

עת ראשית הקציר 





מי היא השיבולת?…. למה כל כך כבד לה ולמה צריך להזדרז?…

המון שאלות היו להלו יעקב … ובקופסת ההפתעות ממתינות להן התשובות.

היו שם זרעי חיטה- החקלאי זרע זרעים בשדה שלו דאג מהשמש התופחת וקיווה להמון גשם ... החיטה צמחה וגדלה ... כמה יפה שדה של שיבולים זהובים מתנועעים להם ברוח..

וממש לקראת חג השבועות היא תהיה מוכנה לשימוש ואנו נקצור אותה ...רגע איך קוצרים? ומה השימוש שלה בכלל .

חיפשנו עוד פרטים בקופסת ההפתעות וגילינו כלי שנראה כמו סהר, בננה עם ידית ... קוראים לכלי הזה מגל . 

החלק העגול הוא סכין ובהנפת יד אנו קוצרים את החיטה ... החברים תירגלו עבודה נכונה עם מגל ... והגענו למסקנה שחם ממש וזו עבודה לא קלה בכלל .



מקופסת ההפתעות יצאה לה בשקט בשקט חיטה ארוכה גבוהה זהובה ויבשה … העברנו בין החברימות מיששנו, הרחנו, התבוננו בקצה העליון שלה הרגשנו כמה הוא כבד אז איך מוציאים את הזרעים ?..

לקחנו שיבולת שיפשפנו בידיים מהר מהר הקליפה התפרקה ונפלה על הריצפה יחד עם גרעיני החיטה ואז הפרדנו בין המוץ לחיטה .

בעזרת עלי ומכתש טחנו את החיטה לקמח …כייף להקיש עם העלי .. 

רגע למה אנחנו צריכים קמח ? לעוגות , לחם ,פיצה .

חשבנו שזו המון עבודה כדי לקבל את הקמח שלנו …

אז אנשים ישבו וחשבו איך מקלים על החקלאים 

וזה הזמן להכיר את כוכב החג - ה ק ו מ ב י י ן = הוא גם קוצר גם מפריד וגם ממיין.

ראינו סירטון של קומביין ותמונות של אנשים הקוצרים במגל וכאלה היושבים בקומביין .



את הקמח שטחנו הוספנו לפעילות בשולחן היצירה הכנו חלות קטנות מקמח חיטה … קמח,שמן,מים פושרים (קצת חמים וקצת קרים) קצת מלח, סוכר ושמרים כדי שיהיו חלות שמנמנות ורכות … לשנו חילקנו לשלוש וניסינו לקלוע צמות … מאתגר ממש .. הריח שהיה בגן וואו  חמים, נעים וממכר ויצאו גם טעימות אז הצלחנו.



שולחן היצירה - שיבולים

בשולחן היצירה בבקרים ציירנו בעזרת שיבולים איך ?.. אתם בטח מתעניינים השיבולים שימשו כמכחולים מיוחדים … מרחנו איתם על הדף והתזנו צבע פעילות חווייתית ושונה … 



ואיך אפשר בלי חג שבועות וריקודי מעגל .

השבוע למדנו לרקוד יחד במעגל לנוע ימינה לנוע שמאלה להיכנס פנימה להכניס רגל או ראש... הריקוד דרש מאיתנו לשים לב לדרך בה אני מחזיקה יד של חברה להיות סבלנים כשחבר מתעכב .... הקשבנו לשירים קפצנו נהננו וצחקנו ... סובי סובי ממטרה ושיבולת בשדה כמובן. 



[שיבולת בשדה](https://youtu.be/QrBazMxQ6I0)

[סובי ממטרה](https://youtu.be/6YQpnE96SjY)



אז דיברנו על מתנות מהטבע ועל החיטה ושחג שבועות הוא בדיוק הזמן לקציר איך חוגגים את כל הטוב הז….

למפגש נכנסתי עם טנא מקושט בעלים ומה יש לי בתוך הטנא אתם שואלים ?….

[מה יש לי בטנא -לאה נאור](https://youtu.be/0alddW7gPIA)

ביצוע - שוקולד מנטה מסטיק

מַה יֵש לִי בַּטֶּנֶא, אַתֶּם שׁוֹאֲלִים,

מַה יֵש לִי בַּטֶּנֶא שֶׁלִּי?

שָׁזִיף אֶחָד וּשְׁנֵי בְּצַלְצָלִים,

צְנוֹנִית עִם שְׁלשָׁה עָלִים.

 

תּוּת גִּנָּה אָדֹם בָּהִיר

שְׁנֵי תַּפּוּחֵי אֲדָמָה

וְאוֹר שֶׁל שֶׁמֶשׁ, וּצְלִיל שֶׁל שִׁיר

וְגַם שׁוֹשַׁנָּה אֲדֻמָּה

 

תּוּת גִּנָּה אָדֹם בָּהִיר

גַּם צְנוֹן אֶחָד גָּדוֹל

וְאוֹר שֶׁל שֶׁמֶשׁ, וּצְלִיל שֶׁל שִׁיר

וְסֶרֶט לִקְשׁוֹר אֶת הַכֹּל.

 

לְאָן אֲנִי מֵבִיא אֶת הַטֶּנֶא שֶׁלִּי

עָטוּר בְּעָלִים וְזֵרִים?

לְאָן אֲנִי מֵבִיא אֶת הַטֶּנֶא שֶׁלִּי

לַחֲגִיגַת הַבִּכּוּרִים.





ספרנו את הפריטים בטנא מיינו מה מהאדמה מהעץ או שייח.. מה צריך לבשל ומה אוכלים ככה.



לאחר מכן כל חבר בחר מה הוא רוצה לגדל בשדה שלו ולחגיגת הביכורים הגענו מקושטים בפרחים על השיער וסלסלאות ציבעוניות מלאות כל טוב .. החלפנו עם חברים ונהננו ממתנת האדמה.



טנא משותף -

פעילות צהריים בחצר עם קבוצת ציונה הכנו טנאים יחד מרשת לבנה … קודם חתכנו לריבועים … קשרנו בצדדים כדי ליצור כיס ואז הגיע הזמן לצבוע … בעזרת מכחולים וגואש צבענו את הרשת וכששמנו יותר מידי צבע הוא ברח בין החורים ישר למשטח הפעילות למדנו לשים קצת קצת בכל פעם .

הילדים התרגשו מהפעילות וציפו לטנאים היבשים… לאחר מכן איך אפשר לא לשלב קצת טבע בטנא שלנו… אז גיבעולי עלים ירוקים הגיעו ויחד התחלנו להשחיל אותם.. לא קל אבל אפשרי(:



תמונות מהחג(:



**הודעות ותזכורות-**

יום ראשון בנוהל- עובר ליום שלישי- סדינים רעננים ובקבוקי מים מלאים.

קרם הגנה ומגבונים למי שעדיין לא הביא.

בגדים קצרים בתיק יותר מסט אחד אלו ימים של פעילויות מים ובוץ .

שקיות עדיפות לתיקי בד לבגדים מלוכלכים … אין לנו שקיות בגן ופחות נעים להכניס כך לתיק.





**מקווה שהחופשה מלאה בכייף .. חג שמח**

**אורטל ודור**

****



## בוגרים- ציונה

שבוע צבעוני וחגיגי עבר עלינו בציונה, כאשר החלטנו את חג השבועות לחגוג בסימן תבואת האדמה והמתנות הרבות שאנו מקבלים ממנה. 

פתחנו את השבוע עם הבשורה המרגשת על זכייתה של נטע באירווזיון, תחרות שירה של מדינות מכל אירופה! איפה זה אירופה? ביבשת אירופה יש המון מדינות, שצריך לנסוע אליהן במטוס ולא באוטובוס או רכבת, כי הן מאוד רחוקות.. יואב נזכר שהוא היה בצרפת, שנמצאת באירופה, אבינעם נזכר בטיול לטוסקנה שבאיטליה ויובלית הזכירה טיסה לסיני...כמעט כמו אירופה סיפרנו לחברים שהשבוע תוםתום יבלה גם הוא בארץ רחוקה באירופה, בספרד! החברים ביקשו לצלם לו סרטון ולאחל לו טיול נהדר עם אבא ואמא.. 

שמענו את[ שיר האירווזיון ](https://www.youtube.com/watch?v=CziHrYYSyPc&start_radio=1&list=RDCziHrYYSyPc)ומיד שמנו לב שנטע שרה בעיקר באנגלית! אנחנו לא מבינים את כל המילים...תרגמנו ככל הניתן וסיפרנו על בחורה שמבקשת שיסתכלו עליה, אפילו שהיא יצור מוזר... העיסוק במדינות שונות ושפות העסיק אותנו כל השבוע, כאשר בעיקר עניין אותנו לדעת איך אומרים מילים שונות בשפות אחרות...השתמשנו הרבה במילים כן ולא ואוי לא באנגלית...אמרנו כל יום בתיאבון בצרפתית במקום בעברית וחיכינו שתום יחזור מספרד כדי ללמד אותנו כמה מילים בספרדית!



"כל היום הייתי ככה..לא לכאן ולא לכאן. הסתכלתי על השמש וראיתי רק ענן. אז חבר שלי הגיע והרגשתי נהדר, כשהביט לי בעיניים, כמו בסרט מצויר! יוסי, יוסי, יוסי יוסי, בוא נשב ונדבר.. יוסי, יוסי, יוסי, איזה יוסי של חבר!" 

לאחרונה אנחנו אוהבים מאוד לשיר את שירי הכבש הששה עשר..השבוע פתחנו את הבקרים עם שיר מקסים על חבר טוב שלנו, יוסי. יוסי הוא יופי של חבר, חבר על באמת! כמו החברים בציונה...גם אם הייתי קצת מצוברחת, כשהחבר מגיע, אני מרגישה הרבה יותר טוב! הסתכלנו ימינה ושמאלה, מי החבר שיושב לידנו? אולי זה יוסי? אולי הוא קצת דומה ליוסי....האם הוא גם גורם לנו להרגיש טוב יותר? 

יש יתוש בחדר....בזזז....יש יתוש בחדר....בזזזז...יתושים וזבובים הגיעו לבקר אותנו....כנראה שהקיץ ממש מתקרב! עקיצות ברגליים, עקיצות בפנים, אפילו בזרת! מה נעשה? הזמנו כל בוקר את קשקשתא הצפרדע שלנו (משבוע העצמאות..) לאכול את כל היתושים והזבובים בחדר. הפכנו את זה למשחק הבוקר שלנו...החברים הופכים את האצבע שלהם לזבוב ומשמיעים קולות של זמזום...קשקשתא עובר בין החברים, הזבוב שהוא מצליח לתפוס הולך לשטוף ידיים ולארוחת בוקר!  



את ארוחת הבוקר השבוע פתחנו עם השיר [איך צומח / דתיה בן דור](https://www.youtube.com/watch?v=Y6zLCtrRVUY)

איך צומח עשב? ככה 

איך צומח פרח? ככה 

איך חיטה צומחת? ככה 

איך צומח ילד? ככה  

"מנגו תות ומלון, קנו פירות באסימון!

אגס, תפוח ורימון, בתוכם חבוי מטמון! "

ביום ראשון בספרייה פגשנו את ספר השבוע שלנו, חנן הגנן/ רינת הופר, שממנו לא הספקנו לקרוא הרבה...הבטחנו לחברים שחנן הגנן יבוא לבקר אותנו כל יום השבוע אך עדיין החברים היו מעט מאוכזבים..רותם הציע שנניח סימנייה במקום שבו עצרנו, ומחר נחזור אליו. איזה רעיון מצוין! 

הבטחות אנחנו מקיימים ואכן כל מפגש השבוע פתחנו עם עגלת הפירות של חנן, פעמון ואסימון. חנן נכנס למפגש ונעצר כל פעם מול חבר או חברה אחרת, שאל אותם איזה פרי או ירק ירצו לקנות באסימון...כל החברים קנו ירקות ופירות שהם אוהבים ותהינו על מה חנן מדבר? איזה מטמון מסתתר בפנים? פתחנו את האגס, תפוח, ואפרסק וגילינו שבאמת יש מטמון! גרעינים קטנים, או גרעינים גדולים...תלוי איזה פרי...תחילה מיינו לפי צבעים ותהינו האם יש משמעות לצבעים? הפרדנו בין הפירות והירקות שצומחים על העצים וכאלה שגדלים באדמה.. שאלנו מה אפשר לעשות עם המטמון הזה? החברים הציעו שנשמור אותו בכיס.. הוא יצליח לגדול אם נשמור אותו בכיס? אול ניתן לו מהאוכל שאנחנו אוכלים לארוחת צהריים? לא מה פתאום איזה מבולבלים...אולי נזרע אותם באדמה? הפכנו לזרעים קטנים, השקנו במים...או בגשם מהעננים האפורים אם יש כאלו, שמש והרבה הרבה ליטופים....הם עדיין לא גדולים הזרעים...הם צריך לנוח המון זמן....כמו תינוקות! ישנו וישנו וישנו...כבר התחלנו לנחור...בזמן שישנו והמתנו בסבלנות לזרעים שיציצו, סיפרנו לחברים שבחג השבועות אנחנו אוהבים להגיד תודה...למה צריך להגיד תודה? תודה לכל הדברים שקיבלנו במתנה מן האדמה! למי נגיד תודה על זה? לשמש...לשמיים...החברים מיד הוסיפו גם את הירח והכוכבים, אמא ואבא... ממש כמו בטקס קבלת השבת שלנו, זה קצת מבלבל....ניסינו לחשוב מי עוד עוזר ועושה המון מעשים חבריים לאדמה...החברים הזכירו שצריך להגיד תודה לחנן הגנן! צודקים....אמרנו תודה לכל החקלאים? שעובדים מאוד קשה כל השנה כדי שיהיו לנו פירות וירקות טעימים לארוחת בוקר...זוהר אמר שהיה שמח אם היה יכול להזמין חקלאי אליו הביתה...החקלאים מאוד עסוקים....לא בטוח שיהיה להם זמן להגיע אלינו הביתה 

ומה עם הזרעים שלנו? הם כבר גדלו ויצאו מהאדמה! איזה כיף, אפשר לחגוג להם יום הולדת?ומה ניתן כמתנה? אולי צעצועים? אולי ניתן אותם! את הפירות והירקות הראשונים שגדלו ונקרא להם ביכורים! כמו הילדים הראשונים שהגיעו למשפחה, הבכורים...מי מאיתנו אח או אחות בכורה? ניסינו לחשוב למי יש אחים גדולים או קטנים...רז אמר שאמנם אין לו אחים גדולים אבל הוא לא בכור, כי אמא ואבא יותר גדולים ממנו...



> " עשה לך גינה 
>
> עבוד כל השנה. 
>
> זרע זרעים ושתול שתילים, 
>
> חכה עד שיהיו גדולים. 
>
> 
>
> ואז לא תצטרך לשאול, 
>
> ואז יהיה לך הכל, לביכורים" 

שמענו את השיר איך מכינים ביכורים של צוות קרוסלה ושמחנו לגלות שיש בידינו ביכורים מוכנים! אבל איפה נניח אותם? הרי רצינו לתת אותם כמתנה.. החברים הציעו לשים בקופסה...אבל חשבנו שאולי הפירות והירקות יתקלקלו בתוך קופסא...אול בשקית? לא...יהיה לפירות ולירקות מאוד חם בתוך השקית...אולי בסלסלה??

> 
>
> "וקח גם סלסלה 
>
> \- קטנה? 
>
> \- רצוי גדולה. 
>
> קשט אותה בפרי גן 
>
> וזהו טנא מצויין. " 

המשכנו לשמוע את השיר וגילינו שלסלסלה הזו שבה אנחנו רוצים להניח את הביכורים שלנו, קוראים טנא! הבאנו סלסלה מהכיתה הגדולה, קישטנו אותה בפרחים והכנסנו לתוכה את הביכורים שלנו. 

עם סלסילות של טנא על כתפינו רקדנו בכיתה לצלילי השיר "[סלינו על כתפינו](https://www.youtube.com/watch?v=x_7NjEMK2io), ראשינו עטורים מקצות הארץ באנו הבאנו ביכורים...." . 

המשכנו לשיר ולרקוד, הפעם עם [שיבולת בשדה בביצוע גלי עטרי](https://www.youtube.com/watch?v=EG8TYMTFXZI). עמדנו במעגל גדול, הסתובבו לצד אחד, לצד השני, התקרבנו והתרחקנו...לרקוד במעגל זה לא קל, עבדנו על זה קשה כל השבוע בסוף הצלחנו 

הטנא הדמיוני שנשאנו על כתפינו לא סיפק אותנו במיוחד וייחלנו כבר להגיע לחצר כדי להכין ולקשט טנא אמיתי, אותו נוכל לקחת הביתה בסוף השבוע! 



ביום חמישי קרו כמה דברים מעניינים! 

ראשית, תום חזר מספרד!! החברים התרוצצו בהתרגשות כשהגיע עם אבא בבוקר וקראו בקולי קולות "תום הגיע, תום הגיע". ציונה היא לא אותה ציונה כאשר אחד מאיתנו חסר...תום הראה לנו תמונות מהמטוס ומהאקווריום הענק שבילה בו וסיפר שהיה מאוד כיף בספרד... 

שנית....חנן הגנן הגיע למפגש, כמו בכל יום השבוע, עם עגלת הפירות שלו, פעמון ואסימון. אך הפעם בתוך העגלה לא היו הפירות הרגילים שכבר הכרנו, היו שם כל מיני דברים מעניינים ומשונים....שיבולים, עלי תאנה, ועוד עלה כתמתם ולא מזוהה! אריאל הסביר לחברים שאלו עלים של עץ תמר, אבל עדיין אין בו תמרים.. מה חנן הגנן התבלבל? גם אותם אפשר לשתול באדמה? 

רומיצ בחרה לקנות מחנן הגנן את שיבולי החיטה...מה אפשר להכין מהם? אולי לחם, או לחמנייה...אך קודם נצטרף להפוך אותם לקמח, וזה תהליך קצת מורכב! הבטנו בשיבולים ירוקים וצהובים וחשבנו איזה מהם כדאי לנו לקצור...האם הירוקים כבר בשלים ומוכנים?לא....הבאנו לכיתה מגל שהדר הגננת הביאה לנו מביתה במושב. המגל הוא כמו מסור בצורת ירח, לטענת החברים...כמו סכין חדה ומאוד מסוכנת...הראינו איך פעם היו קוצרים את שיבולי החיטה בעזרת המגל...זו עבודה מאוד קשה, החברים ציינו שהם כבר עייפים...מוללנו בזהירות רבה את השיבולים, וראינו את גרעיני החיטה מתפזרים על הרצפה ומופרדים מהקליפה שלהם...המוץ! איזה מילה מצחיקה, ממש כמו קוץ...

תהינו אם שושנה הייתה שמחה להיכנס עכשיו לכיתה וללקט לעצמה קצת זרעי חיטה...ניסינו ללקט מהרצפה זרעי חיטה בעצמנו, כמו שושנה..

עכשיו כשלכל אחד יש ביד כמה זרעי חיטה, אפשר כבר להכין לחמנייה? לא....המשכנו בעבודת הכפיים והבאנו כלי מצחיק שנראה כמו קערה גדולה עם חור קטן באמצע...מכתש ועלי! כתשנו וכתשנו, זה היה לא קל בכלל אבל הידיים של החברים כבר הרבה יותר חזקות! ראינו איך הזרעים הופכים לאט לאט ללבנים...

פתאום רעש מחריש אוזניים בכיתה!! זה מטוס? זה אוטובוס? לא...זה נראה כמו טרקטור שמשמיע רעש חזק במיוחד! ראינו סרטון של טרקטור גדול, שעושה לבד את כל הדברים שעשינו עכשיו...הקומביין! איזה טרקטור מעניין...הפכנו לקומביינים ועשינו רעש חזק! בחצר עם אחי הכנו בצק, חיכינו שיתפח, קלענו צמות לחלה או גלגלנו כדורים ללחמניות, אפינו בתנור והוספנו אותם לטנא שלנו...

לכל החברים בגן יש חוויות עם שושנה, חלקן טובות וחלקן קצת פחות...אפילו ששושנה קצת מציקה לנו לפעמים ומנסה לחטוף לנו את הקרקר או הכריך, אנחנו עדיין אוהבים אותה ולא יכולים לדמיין את הגן שלנו בלעדיה...השבוע היו לנו הרבה מוטיבים חוזרים של תרנגולות...בשיר האירווזיון, בליקוט החיטה וגם בסיפור עממי שסיפרנו בסוף השבוע.... הסיפור על התרנגולת הקטנה האדומה, שצייר ג',פ.מילר. ומי כתב? שאל בארי...

זהו סיפור על תרנגולת שכדי לבצע את כל הפעולות של הכנת הלחם: זריעה, קצירה, דיש, מבקשת עזרה מחבריה: הברווז, האווזה, החתול, החזיר..ואף אחד לא מוכן לעזור לה....החברים מיד הסכימו שמדובר במעשים לא חבריים כלל...והתנדבו לעזור בעצמם. אפשר לומר שכאן בעצם הסתיים הסיפור מבחינתנו....גם אם החברים לא זוכרים בעל פה מה מגיע קודם, הקציר או הזריעה, הם בהחלט יודעים ושמים לב מתי אנחנו עושים מעשיים חבריים ומתי לא, וזה יותר חשוב מהכל. הסיפור מסתיים כשהתרנגולת האדומה שואלת מי יכול לעזור לה לאכול את הלחם? ומיד כל החיות נענים....החברים לא התלהבו במיוחד מסוף הסיפור בו התרנגולת בחרה לאכול לבד את הלחם...אפילו שהחברים שלה לא עשו מעשה חברי כל כך, עלה רעיון לסוף אחר לפיו כולם מבקשים סליחה מהתרנגולת האדומה ויושבים יחד לאכול את הלחם... 

**הודעות ותזכורות**

•	נוהל יום א' עובר ליום ג'- תיקי ספר, בקבוקים וסדינים חדשים

•	בגדים קצרים, קלילים, דקים, או כל מילה שתזכיר לכם שכבר אפשר לעבור לבגדי קיץ

•	שקיות בתיק לבגדים מלוכלכים, בבקשה תקפידו, אנחנו משחקים הרבה בחול, מים ובוץ בחצר, לא נעים לקבל תיק נקי עם בגדים מלוכלכים. 

•	אם יש לחברים בעיה רפואית כלשהי, קטנה כגדולה, אזניים, יציאות וכו'- אנא עדכנו אותנו ולא כדרך אגב, זה חשוב ואנחנו צריכות לדעת. 

**חופש שבועות שמח!! תעשו חיים ואל תשכחו לשלוח תמונה **

**אוהבות, שירז וליטל**
