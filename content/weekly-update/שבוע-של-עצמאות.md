---
title: שבוע של עצמאות
date: '2021-04-16T14:14:55+03:00'
---

חג שמייח!

![](/img/pics/פלאפל.jpeg)

כמה הודעות לפני שנעבור לעדכונים השכבתיים:

* **שיחות אישיות**: אנחנו בחצי הדרך של השיחות האישיות. מאוד נרגשות לדבר איתכם באופן ישיר ומעמיק, ושמחות לשמוע את המילים הטובות שפיזרתם על הצוות. חשוב להדגיש שמאחורי השיחות האלו עומדת השקעה רבה ושעות ארוכות. אנא הערכו בהתאם -לא תינתן הזדמנות נוספת למי שלא יגיעו. בנוסף נבקש שוב לחדד כי השיחה היא ללא נוכחות ילדימות. בשיחה נאמרים דברים שהילדימות לא אמורים לשמוע - אנחנו לא מדברים עליהם מעל הראש.
* **מעבר לגן עירוני**: אנחנו יודעים שמי מכם שעולים לגן עירוני בשנה הבאה חוששים ומלאי שאלות. כמו בשנה שעברה, נקיים פורום הורים בנושא המעבר לגן עירוני. המפגש ייערך ביום שלישי ה- 25.5.21 בשעה 20:00 בזום. שריינו לכם. פרטים נוספים בהמשך.

**בינתיים, שבת שלום ומנוחה!**

**אחינועם וכל צוות גן ילדי הטבע הדמוקרטי**

## שכבת הצעירים

הי לכולם! היה לנו שבוע קצר ועמוס בכל טוב, בו התמקדנו בחגיגת יום ההולדת של מדינת ישראל. כרגיל, נרחיב על כך לאחר ההודעות.

* נוהל יום א': לא החזרנו השבוע סדינים - אחרי שלושה ימים בלבד החלטנו לחוס על הסביבה מעט. אז ביום ראשון, כרגיל להגיע עם בקבוקים מלאים, אבל לא צריך סדין!
* שמיכות: מזג האוויר מתחיל להתחמם, ממליצות להתחיל להביא שמיכות מעבר דקות יותר - נחזיר לכם את השמיכות החורפיות העבות תמורתן. רק לא לשכוח לרשום עליהן שמות. אפשר גם ביחד עם הילדימות לצייר ציור קטן על הסדין, שיקל עליהם לזהות את הסדין שלהם במקרה שלמישהו אחר יש דוגמה זהה.

ועכשיו בחזרה לשבוע שהיה:

השבוע היה בסימן יום העצמאות - כהרגלנו, ההתייחסות שלנו לחג נעשית דרך הסמלים שלו. אנחנו מתייחסות לרוב לרוח החג בצורה כללית ומותירות לכל משפחה לצקת פנימה את התוכן והמשמעות שהיא מעניקה לחג. במקרה של יום העצמאות, התמקדנו בסמלי מדינת ישראל, ובראשם - הדגל הכחול לבן.

התחלנו את השבוע החגיגי עם בצק - ראינו מה קורה לקמח כשמערבבים אותו עם צבע: בהתחלה אנחנו רואים גושי צבע גדולים ודביקים וכשממשיכים ללוש הוא נצבע! הכנו בצק בצבעי כחול ולבן ועבדנו בו. חיברנו והפרדנו את הצבעים ובדקנו האם משהו משתנה.

# יום הולדת לישראל

בתוך הקופסא של טיטי גילינו הפתעה חדשה, בד גדול בצבעי כחול ולבן.

"מה זה"? שאלנו את החברים. יש כאלה שאמרו שזאת מפת כוכבים לשולחן, וכאלה שטענו שזה סדין למזרן או גלימה.אחרים חשבו שזו שמיכה להתכסות בה.הרמנו ונופפנו מצד לצד, וסיפרנו כי זהו דגל! דגל ישראל! ישראל היא המדינה שלנו, המקום בו אנו גרים.

איפה גרות הפרות שהחברים ביקרו בחופשה? ברפת בישראל!

איפה הסוסים גרים? באורווה בישראל!

והדגים? בים בישראל! 

ואיפה הבית שלנו? בארץ ישראל!

בישראל אפשר ללכת לטייל, אפשר לפגוש כלניות וצבים, אפשר לפגוש פרות וסוסים, חרקים מיוחדים ואפשר לנוח בבית. יש חברימות שאמרו לנו שהם גרים בגבעתיים או בתל אביב, הסכמנו והוספנו: גבעתיים בישראל! הגן שלנו בישראל!

כשיצאנו לחצר טיילנו ברכבת בישראל, ביקרנו את פסלי הדינוזאורים, הלכנו למוזיאון, נסענו לאגם ולנחלים ואפילו לראש פינה לפגוש תרנגולות. היה לנו ממש כיף!בבחצר נוספו קישוטים בצבעי כחול לבן והחברימות שאלו למה החצר מקושטת? כי אנחנו חוגגים לארץ ישראל יום הולדת! שרנו לארץ ישראל היום יום הולדת ואכלנו שסק טעים וחמצמץ שאחד החברים הביא לנו לגן.

**ולנו יש פלאפל**

ביום שלישי הגיעה החגיגה עצמה. ומה יותר מרגש מפלאפל בפיתה?

לאכול את זה בגן!

השבוע הילדימות היו אמונים על ארוחת החג. אנחנו הצעירים הכנו את הטחינה הטעימה, ואילו הבוגרים הכינו פלאפלים טעימים להכניס לפיתה. חנצ'וק שלנו עמדה וטיגנה את כל הכדורים הטעימים, וכשיצאנו לצהריים בחצר, גילינו כי היא התקשטה כמו בית קפה כחול לבן, עם מלצרים אדיבים משכבת הבוגרים שהגישו לנו את התוספות לבחירתנו. התיישבנו כולנו יחדיו לסעודה החגיגית ונהנינו מהשמש הנעימה.

**מאחלים לכם סופש ארוך וחגיגי**

**חולוד, ענת, גבי, חוה והילה**

## שכבת הבוגרים

הי לכולם! היה לנו שבוע קצר ועמוס בכל טוב, בו התמקדנו בחגיגת יום ההולדת של מדינת ישראל. כרגיל, נרחיב על כך לאחר ההודעות.

* **נוהל יום א**': לא החזרנו השבוע סדינים - אחרי שלושה ימים בלבד החלטנו לחוס על הסביבה מעט. אז ביום ראשון, כרגיל להגיע עם בקבוקים מלאים, אבל לא צריך סדין!
* **שמיכות**: מזג האוויר מתחיל להתחמם, ממליצות להתחיל להביא שמיכות מעבר דקות יותר - נחזיר לכם את השמיכות החורפיות העבות תמורתן. רק לא לשכוח לרשום עליהן שמות. אפשר גם ביחד עם הילדימות לצייר ציור קטן על הסדין, שיקל עליהם לזהות את הסדין שלהם במקרה שלמישהו אחר יש דוגמה זהה.

ועכשיו בחזרה לשבוע שהיה:

# שבוע של עצמאות

השבוע היה בסימן יום העצמאות - כהרגלנו, ההתייחסות שלנו לחג נעשית דרך הסמלים שלו. אנחנו מתייחסות לרוב לרוח החג בצורה כללית ומותירות לכל משפחה לצקת פנימה את התוכן והמשמעות שהיא מעניקה לחג. במקרה של יום העצמאות, התמקדנו בסמלי מדינת ישראל, ובראשם - הדגל הכחול לבן.

מהו בכלל יום העצמאות? זוהי חגיגת יום הולדת למדינה. איך קוראים לה? ישראל! ובת כמה היא? 73! חלק מהילדים חשבו שזה מאוד מצחיק, כי הם בני 3, והמדינה בדיוק אותו הדבר, רק עם שבעים בהתחלה!

חשבנו: מה יש בתוך המדינה שלנו? ערים, הרים, נחלים, מדברים. חשבנו על נופי הארץ באמצעות שני שירים: "ארץ ישראל שלי" https://youtu.be/PuEYOUJ7SuA ו"הטיול הקטן". המשכנו לטיולי דמיון ברחבי המדינה. פגשנו ציפור קטנה ומצחיקה עם כתר קטן וכנפיים מפוספסות - דוכיפת, הציפור הלאומית שלנו. נזכרנו בעץ הזית, העץ הלאומי, ובפרח הלאומי - כלנית מצויה. ומה הצבע הלאומי שלנו? כחול ולבן. דגלים נתלו ברחבי הגן: התבוננו בהם, וראינו שהם עשויים מפסים ומשולשים היוצרים כוכב. לקחנו רצועות ומשולשים בצבע כחול, וניסינו גם אנחנו ליצור דגלים משלנו.

**חוגגים/ות את העצמאות שלנו! **

יום העצמאות מספק לנו הזדמנות מצוינת לעצור ולחגוג את העצמאות האישית שלנו, במיוחד בשנה כזו מטורפת. הילדימות כולם בקפיצת אביב משמעותית - פיזית ,קוגנטיבית ו-ורבלית .

הלמידה המשמעותית בגן שלנו נמצאת בכל פעולה שבה הילדימות חלק ממנה. במהלך השנה אנו מקפידות על פיתוח העצמאות והביטחון והגענו לשלב בו אפשר לעצור, לשמוח ולמצוא את המטרות הבאות שלנו.

חשבנו יחד: מה אנחנו כבר יודעים לעשות לבד? במה אני עוד זקוק/ה לעזרה? מה אני הכי רוצה לדעת לעשות לבד?

**ולנו יש פלאפל...**

אחרי שנה שלמה של הפרדה מוחלטת בין השכבות, הרשינו לעצמנו חגיגת גן משותפת! אין כמו פלאפל המייצג את הישראליות המשותפת שלנו לחגיגת יום העצמאות. הילדימות היו שותפים מלאים בהכנות לסעודה הפעם. הצעירים הכינו לנו טחינה טעימה, ואילו אנחנו חתכנו את הסלט, הכנו את בלילת הפלאפל וכדררנו כדורים.

חצר הצעירים הפכה לבית קפה עם דוכני פלאפל. הבוגרים איישו את עמדות הפלאפל ובאדיבות מילאו לצעירים את הפיתות שלהם בתוספות השונות. אחר כך התחלף הצוות כדי שגם המגישים יוכלו לאכול, וילדימות אחרים הגישו לשכבת הבוגרים! כמה טעים היה!

מקוים שגם לכם יצא להתפנק!

**שיהיה סופ"ש מהנה - **

**צוות שכבת הצעירים - אורטל, מיכל, ימית, שיר, תמר ורוני.**
