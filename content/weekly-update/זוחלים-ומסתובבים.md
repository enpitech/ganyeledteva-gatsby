---
title: זוחלים ומסתובבים
date: 2022-11-25T10:24:28.300Z
---
**שבת שלום לכל משפחות הגן!**

תזכורת קטנה לפני שנעבור לעדכון:

**הרצאה - פרידה מחיתולים**: ביום שני, 28.11, תתקיים בזום הרצאה של אחינועם בנושא פרידה מחיתולים - נשלח מייל הרשמה לכל המעוניינים. ממליצות בחום - ההרצאה גם נותנת לכם ההורים כלים לזהות מוכנות ולהתמודד בתוך התהליך, וגם מסבירה איך אנחנו מתנהלות בגן בכל נושא הפרידה מחיתולים.

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

לפני שנעבור לתחום התוכן השבועי שלנו, אנחנו רוצות לשתף אתכם קצת בדרך שלנו לגשת לתופעה מוכרת ושכיחה בעיקר בגני ילדים בגילאים הרכים שלנו – נשיכות. הנשיכות מאוד לא נעימות, ומלחיצות את שני הצדדים – הנושכת והננשכת, וכמובן גם את ההורים.

**למה פעוטות נושכים?**

אנו נמצאות בשלב שבו האינטראקציה החברתית עוד ממש בחיתוליה, והילדימות עוברים בה למידה יום-יומית. אבל מנגד, ילדימות בגילאים האלה לא תמיד יודעים להביע את רגשותיהם. הרבה פעמים את פשוט מגיבים באופן אוטומטי, ונשיכה היא תגובה טבעית וראשונית עבורם. עוד ביטויי תסכול מוכרים הנובעים ממחסור בכלים רגשיים ומילוליים הם דחיפות, משיכות, חטיפות משחקים ואפילו חיבוקים שהם חזקים מדי. לרוב התגובות האלו נוצרות במהלך חיכוך חברתי כלשהו – רצון בחפץ שנמצא אצל אחרת, רצון להצטרף למשחק, כעס על חטיפה, קושי בהשתלבות במשחק או רצון לתקשר – אפילו תקשורת חיובית.

בנוסף, שינויים בסביבה המשפחתית/ביתית של הילד/ה כמו מעברים בין מסגרות, הולדת אח, גירושי הורים, וכדומה יכולים להוביל לנשיכות כחלק משינוי התנהגותי אצל הילד/ה. ישנו גם אלמנט המושפע מצרכי גרייה חושית – ילדים שזקוקים לגירויים חושיים עמוקים - אך רוב המקרים לא נובעים משם. מסיבות אלה, במקרה שנזהה ילד/ה בתקופה של נשיכות, נקיים אתכם שיחה כדי לנסות להבין כיצד הכי טוב לפעול.

**אז מה אנחנו עושות?**

בגן אנחנו שואפות לעצור כל פגיעה, ולנסות לזהות חיכוך לפני שהוא יתדרדר לכדי נשיכה, אך נשיכה יכולה להיות משהו מאוד מהיר וזריז, ולעתים אנחנו רחוקות מדי מהילד הנושך כדי למנוע אותה כליל. כשאנחנו מזהות ילד/ה שעוברת תקופת נשיכות, אנחנו מתחילות לתצפת ולדאוג לנוכחות קרובה אליו/ה, ולזהות רגעי קונפליקט פוטנציאליים. ברגעים אלה נשאף לקיים שיח מלמד – איך מצטרפים למשחק, איך יוצרים אינטראקציה. הילדימות ממש עכשיו עוברים משלב משחק אגוצנטרי להתחלה ובסיס של משחק חברתי, ובשבילנו כל קונפליקט הוא הזדמנות למידה. אלו דברים שלומדים רק בזמן אמת. אגב, לעתים כאשר אנחנו נמצאות עם ילד/ה בתקופה נושכת בסיטואציה של משחק חופשי במרחב גדול יחסית, נדאג לו/ה למוצץ – זה מרגיע תחושתית ומוסיף לנו עוד שלב לזהות מתי תגיע נשיכה. זהו תמיד פתרון קצר, קצר טווח, ויקרה כמובן בתיאום אתכם ההורים.

חשוב לציין שנשיכה אינה ביטוי לאלימות או תוקפנות, היא תמיד תגיע כנסיון לתקשר משהו.

בתגובה לסיטואציה כזו, מחנכת אחת תטפל בילד/ה שננשכ/ה, תחבק ותרגיע, ואילו מחנכת נוספת תטפל בילד/ה הנושכ/ת. התגובה שלנו לנשיכה אינה כעס או עונש אלא מתן כלים ואלטרנטיבות לדברים אחרים שאפשר לעשות במקום. הילד.ה הנושכ.ת לא פושע.ת, והרבה פעמים גם ממש נבהל.ת.

אנחנו כן נראה כי הננשכ/ת בוכה, כואב לה/ו, נזכיר שאנחנו לא נושכים, וננסה להכיר בתחושות שהובילו לנשיכה. "אני מבינה שממש רצית את הצעצוע הזה, אבל עכשיו יעל משחקת בו, ותראי, היא בוכה כי ממש כואב לה. אנחנו לא יכולים לנשוך". משם נמשיך להצעת אפשרויות אחרות לפעולה, למשל: אם את כועסת את יכולה לצעוק; אם אתה צריך עזרה אתה יכול לקרוא לי; אם לא נעים לך אפשר לומר "די" או "לא" או "זה לא נעים לי" (לילדימות בשלבים מילוליים שונים כמובן); אם את רוצה להצטרף את יכולה אולי להביא איתך גם משחק, או לבקש מהחברימות לעשות לך מקום.

**מה אתם יכולים לעשות?**

לגלות סבלנות והכלה, והבנה כי מדובר בשדה למידה מוכר מאוד. חשוב להבהיר שאנחנו לא מדווחות מי הילד/ה שנשכו, אין בכך שום טעם. אנחנו מבינות שלא נעים לראות נשיכה על הילד/ה שלי, וגם לא נעים לדעת שהילד/ה שלי נושכים, אך הנשיכות בקרב ילדי הגיל הרך הן תופעה התפתחותית וחולפת. אם נתמיד בתגובה לננשכ/ת ולנושכ/ת בצורה עקבית ומקצועית נרגיש את העלמות התגובה הזו.

לעדכן אותנו אם אתם חווים נשיכות של הילד/ה בבית – נשוחח על כך וננסה להתאים את התגובה בבית ובגן כדי לוודא שאנחנו נותנות לילד/ה מענה טוב ועקבי בשתי הספירות.

לא להתייחס לנשיכות כאל דבר משעשע, גם אם הן נראות כמו "נשיכות של אהבה", אך גם לא לכעוס, אלא להגיב בצורה שקולה המבהירה כי נשיכה אינה דבר המקובל עלינו ואינה נעימה.

אז זהו לגבי הנשיכות – מקוות לא לדבר אתכם על כך עוד הרבה השנה :)

# **חילזון פוגש חבר**

השבוע המשכנו ללמוד על השבלול שלנו - שבלולים באו לבקר אותנו בחצר, ובדקנו מה הם אוהבים לאכול. גם חשופיות פגשנו, וניסינו לראות מה דומה וה שונה ביניהן לחלזונות.

במפגש, המשכנו לנסות להשתבלל, ולצאת כשהגשם מופיע בשיר שלנו - [טוק, טוק, טוק, צא חילזון!](https://www.youtube.com/watch?v=PXSORJsHAr0) זה שיר שיש לו שני מקצבים: אחד איטי, שבו אנחנו משתבללים ומתכרבלים כמו חילזון בבית שלו; ואחד מהיר, שבו אנחנו יוצאים לרקוד בגשם, כמו החילזון שיוצא מהקונכיה כשמגיע הסתיו וקר ורטוב. 

אנחנו מאוד אוהבות שירים עם שינויי קצב, הם מאפשרים לנו לעבוד יחד בכיף על ויסות ועל קשב. עוד שיר כזה הוא "[חילזון פוגש חבר](https://www.youtube.com/watch?v=VRf9RZa-HRI)". אנחנו זוחלים לאיטנו על הברכיים או הגחון כמו חילזון, וכשהקצב הופך למהיר אנחנו נעמדים ומקפצצים כמו נחליאלי או ארנבון. הילדימות מאוד אוהבים את זה, וגם אנחנו!

ביום חמישי שוב ביקר הגשם בחצר, והביא עימו חלזונות, חשופיות, ואפילו גמל שלמה אחד חמוד! התבוננו בחשופית, וראינו שאין עליה בית משובלל כמו לחילזון. הגב שלה חשוף, ולכן שמה - חשופית. ראינו שהיא זוחלת בצורה דומה לחילזון, ויש לה גם מחושים - אבל רק שניים, ולא ארבעה כמו לחילזון. החשופית הלכה לה לדרכה, ואנחנו התבוננו בשבלולים שלנו. חשבנו: אולי הם רעבים? הנחנו לפניהם את הירקות שנשארו מארוחת הבוקר שלנו: עגבניה, מלפפון, פלפל, גזר וקולורבי. התבוננו וחיכינו בסקרנות לראות אילו ירקות הם אוהבים. אחד מהם ישר החל לכרסם במרץ את המלפפונים, אבל השני זחל לו דווקא אל עבר הגזר! מתברר שגם לחלזונות יש העדפות שונות, ממש כמונו.

פתאום שמנו לב שעוד חבר רצה לטעום את האוכל: גמל שלמה נחת על הכלי של השבלולים. התבוננו בו וספרנו את הרגליים שלו - 6! על ארבע מהן הוא עמד, אבל השתיים הקדמיות היו באויר והוא חיכך אותן זו בזו. גם אנחנו ניסינו לחכך ידיים כמו גמל שלמה. פתאום, גמל השלמה קפץ למיכל על היד ורץ רץ רץ רץ לה עד הכתף! גילינו שגמל השלמה זריז כמו [הנחליאלי](https://www.youtube.com/watch?v=CtByO418xBE) שאנחנו כבר מכירים! בינתיים, החלזונות המשיכו לזחול להם בנחת אל עבר הירקות…

בשבוע הבא נמשיך לחקור את השבלולים, הספירלות והתנועה הסיבובית.

מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: בר, עדי, יגאל, חוה, שגיא, מיכל, הדר, רוני ונופר**

## **שכבת הבוגרים**

חג החנוכה מתקרב לו לאיטו ובמהלך החודש הקרוב נגלה סימנים הקשורים לחג. השבוע נבחר הסביבון שיחד עם השבלול העמיק לנו את הלמידה על מעגלים, ספירלות, סיבובים. במפגשים ובחצר הפכנו לשבלולים וגילינו איך הגוף שלנו יכול להשתבלל ממש כמו קונכיית השבלול. מה עוד הגוף שלנו יכול לעשות? להסתובב!

**צירים ותנועה מעגלית** 

אילו חלקים בגוף יכולים להסתובב? סובבנו את הראש, הידיים, הרגליים, מרפקים ואפילו עיניים.  

מה קורה לנו שכשכל הגוף מסתובב? סחרחורת! זה גורם לנו לאבד שיווי משקל ולפעמים ליפול. זה נעים זה מצחיק ולפעמים גם קצת מסוכן. למדנו להסתובב ובמחיאת כף לעצור ולשנות כיוון כך תחושת הסחרחורת עוברת, וכמובן הקפדנו לשים לב לחברימות מסביב.

איך מסתובבים בישיבה? ישבנו על הרצפה הרמנו את הרגליים ועם הידיים סובבנו את הגוף. מה עוד יכול להסתובב? כמעט הכל (:

**צלחת וספירלה**

נתחיל בלהכיר טוב יותר את הצלחת הווסטיבולרית שיש לנו בחצר. נכניס אותה פנימה לכיתה נתבונן בצורה העגולה שלה ובספירלה המעטרת אותה, איך היא מסתובבת? כמה כוח צריך כדי להניע אותה? מה כללי הבטיחות? נשמור על הגוף שלנו ושל חברינו- אנו לא מרימים אותה היא כבדה, לא עומדים בפנים - היא לא יציבה. 

**תנועת הסיבוב בחצר**

בקבוצה קטנה אספנו מכוניות, צמיג ענק ומדבקות עגולות. הילדימות קישטו את הגלגלים במדבקות וכשהנענו את הגלגל ראינו את התנועה הסיבובית שלו במופע צבעוני במיוחד. בפעילות הזו דייקנו  עבודה ותקשורת בקבוצה קטנה, מוטוריקה עדינה בקילוף המדבקה וחיבור בין התוכן השבועי למשחק יומיומי בחצר. הילדימות התרגשו מאוד וכלי התחבורה הפכו בין רגע לעיקר בחצר.

**כישורי חורף**

הילדימות מתחילים.ות להתמודד עם אביזרים, תחושות שונות ובחירות. זה מתחיל בשאלה: קר לי עכשיו חם או נעים לי? איך לובשים מעיל ומה עושים עם כל הנזלת המציקה? 

בגן אנו נעבוד בכמה מישורים: מודעות - את מרגישה משהו על השפה שלך? זה נעים לך? מה כדאי לעשות?

פיזית - חיזוק האצבעות ותירגול תנועת צביטת האף בעדינות כל זה נעשה בעזרת פעילות בחומר. בעזרת אטבים שהילדימות הצמידו לארגזים בחצר חיזקנו את האצבעות ותירגלנו אחיזה ופתיחת האטב. ולהתמודדות עם התחושה הרטובה ועבודה על עדינות בצביטת האף הכנסנו חימר רטוב לפעילויות יצרנו יחד שפיץ והחלקנו אותו בעדינות עם האצבעות - השתדלנו לא לשבור אותו, ממש מדמה קינוח אף..

 

**גרעינים מא.הבוקר** 

בתקופה האחרונה אנו אוספים גרעינים מפירות וירקות שונים שאנו פוגשים.ות בא.הבוקר והשאלה הראשונה היא מה הם צריכים כדי להוציא שורש.. מים? אדמה? אוויר? 

גילינו שיש זרעים, גרעינים שצריכים להתייבש לפני שמכניסים אותם לאדמה וכאלה שצריכים קצת מים כדי לגרום לשורש לבצבץ לו. 

בשבוע שעבר טיפלנו בגרעיני האבוקדו הגדולים הכנסנו לכלי עם מים וכדי שלא ישקעו נעצנו קיסמים שדוקרים בקצה והם עוזרים להחזיק את הגרעין, כך רק קצה אחד במים… איזה קצה? העגול או השפיצי? העגול!

את גרעיני הפלפל שלפנו בזהירות מלב הירק והנחנו לייבוש. לאחר שהתייבשו, מילאנו עציצים באדמה חומה וכהה והתמנו את הזרעים עמוק עמוק בעזרת האצבע. לאחר שניקינו ואספנו את האדמה הבאנו משפך והרוונו את צימאונם עם מים שאספנו מהמזגנים.

**Gaby's Corner**

Welcome to Gaby’s corner! Here you will learn all about our official English time program with me.

What is English Time with Gaby? Minimum once a week, each group will have 30-40 minutes where I will speak ONLY English with the children. This time will include songs, stories, and lots of fun dances.

Our opening session this past week looked a bit like this:

I asked: does anyone know where I’m from? Am I from Israel?

לא!

Who knew where I am from?

ארצות הברית!

So what language do I speak?

אנגלית!

Yes, I speak English so today I am only going to speak English.

Our first goal is to introduce the vocabulary used in our daily routine and structure of our usual מפגש

I kept it exactly the same with the same expectations, so it was simple for the children to know what I was asking of them.

We SIT in ישיבה מזרחית or “criss cross applesauce next to the  WALL. For some songs we STAND in our PLACE and in others we can move around the classroom and DANCE and JUMP.

We opened with a [morning song](https://youtu.be/CuI_p7a9VGs). We said GOOD MORNING to each FRIEND and to all the TEACHERS.

We moved our bodies because we’re so HAPPY: <https://youtu.be/dUXk8Nc5qQ8>.

Our base song list includes :

[Head shoulders knees and toes](https://youtu.be/h4eueDYPTIg)

[Five little ducks](https://youtu.be/pZw9veQ76fo)

[Icky Sticky bubble gum](https://youtu.be/U-wrtk1P11I)

We invite you to listen to them together at home as well!

Each week will add something new and build on what we already learned from the weekend before.

בינתיים, שתהיה שבת סתוית של מנוחה - נתראה בראשון עם סדינים נקיים ובקבוקים מלאים!

**צוות שכבת הבוגרים - אורטל, גבי, רוני, לימור, מייקי ונופר**