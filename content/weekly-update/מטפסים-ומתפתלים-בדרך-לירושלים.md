---
title: מטפסים ומתפתלים בדרך לירושלים
date: 2022-05-27T06:23:22.721Z
---
**שבת שלום לכל משפחות הגן,** 

1.  **פורום הורים** בנושא PBL יתקיים ב-30.5.22, יום שני, ב-20:00 בזום. מהו בכלל PBL? Project Based Learning (או Problem Based Learning) היא גישה שאנחנו מאוד אוהבות בגן, כי היא נותנת מקום לסקרנות הטבעית של הילדימות וללמידה מסועפת. כמובן שנסביר בפירוט מה זה אומר בפורום. מסמך הרשמה ולינק לזום יישלחו כמה ימים לפני המועד. ממליצות מאוד להגיע, זו הזדמנות לקבל הצצה לדרך שבה אנחנו בונות את פרוייקט סוף השנה ומסיבת הסיום.

2. **אגב מסיבות סיום** שריינו לכם :) 

**בוגרים**- יום חמישי 14.7 בשעה 17:00 

**צעירים**- יום שישי 15.7 בשעה 9:00 

המסיבות יערכו בגן, יחד איתכם ההורים (!!!) וזה מאוד מרגש אותנו. פרטים נוספים בהמשך. 

**שבת מנוחה מכל צוות גן ילדי הטבע הדמוקרטי**

 

## שכבת הצעירים

בשבועות האחרונים דיברנו הרבה על הארץ שלנו - בתחילה בנינו אותה יחד, לאחר מכן טיילנו בה, סיפרנו סיפורים סביב המדורה כשנחנו, והשבוע יצאנו למסע אל עבר עיר הבירה שלה - ירושלים. הילדימות התרגשו מאוד! במפגש ארזנו לעצמנו תיק - הנחנו בו מים, כובע, פירות וכריכים לדרך. מרחנו קצת קרם הגנה, והתחלנו לטפס! מדוע לטפס? כי ירושלים נמצאת על הר!

אחרי זמן לא רב הרגשנו שאנחנו כבר קצת עייפים והשרירים שלנו כואבים. חשבנו שאולי נעזר בחבר שלנו, [הסוס הלבן](https://www.youtube.com/watch?v=Acqi8UL4SRc). דהרנו וטיפסנו, אבל ראינו שהסוס גם כבר התעייף. ירדנו מגבו, נתנו לו תפוח, השקינו אותו במים, סירקנו אותו וחשבנו איך אפשר להתקדם עכשיו. פגשנו בדרך [חמור נחמד, קצת עקשן](https://www.youtube.com/watch?v=BO2JjpKvLVc), שהסכים גם הוא לקחת אותנו עוד כברת דרך. אבל גם החמור וגם אנחנו בסוף התעייפנו. עצרנו קצת לנוח, נשנשנו פירות מהתרמיל שלנו, וחשבנו מה לעשות עכשיו? כולם כבר עייפים, ואנחנו עוד רחוקים! ואז ראינו בכביש המפותל אוטובוס נוסע! נופפנו לו והוא עצר ואסף אותנו. את יתר הדרך עשינו [באוטובוס](https://www.youtube.com/watch?v=e_04ZrNroTo), התבוננו מהחלונות וראינו את חורשי האורנים לצידי הדרך, ואת הנוף ההררי. וסוף סוף הגענו לירושלים! ירדנו בתחנה המרכזית, ועברנו [לרכבת](https://www.youtube.com/watch?v=vkWtYCTeB1g) הקלה.  מחלונות הרכבת ראינו את העיר - רחובות מפותלים וצרים, והרבה מאוד בנייני אבן.

יצרנו מסלולים מפותלים משלנו, הלכנו, זחלנו וטיפסנו בהם - זה ממש ממש כיף. גם מאוד הסתקרנו מחומות האבן של ירושלים. מהי חומת אבן? איך היא בנויה? התבוננו בחומת הבטון בחצר שלנו, וראינו שהיא עשויה מלבנים-מלבנים, מונחים זה על זה בשורות. הבטון מאוד אפרורי, והחלטנו לקשט אותו בציורי גיר! הילדימות ציירו שמשות ופרחים והחומה הפכה להרבה יותר מעניינת! 

בנינו חומות גם אנחנו, בעזרת קוביות העץ שלנו, הלגו והקוביות הגדולות בחצר - חומות ממש דומות! ניסינו גם ליצור חומות בעזרת החתמות דיו - לקחנו קוביות לגו מלבניות, לחצנו אותן קודם בקסת בדיו ואחר כך על הדף, וראינו כיצד הן יוצרות מלבנים על הדף הלבן שלנו!

בשבוע הבא נגיע עם המסע בדמיון שלנו גם לשוק מחנה יהודה, ונחבר את השוק גם לחג הבא שלנו - שבועות.

נחכה לכולם ביום ראשון, כמובן עם סדינים רעננים ובקבוקים מלאים!

**צוות שכבת הצעירים - חוה, מיכל, שגיא, בר, נופר, רוני ואולגה**



## שכבת הבוגרים

בחודש האחרון אנו מעמיקות יחד עם הילדימות את השיח על הארץ שלנו התחלנו בלבנות אותה יחד, טיילנו בה וגילינו שיש לנו משימה חשובה לדאוג ולשמור עליה. השבוע הכרנו את עיר הבירה שלנו…יחד עם הילדימות ארזנו תיק ויצאנו למסע בעקבות ירושלים. 

במהלך הצעידה שמנו לב שאנו מטפסים מעלה ומעלה. יש עליות - והרבה! למה? כי אנו מטפסות על הר…בטיפוס על ההר נשים לב לגוף שלנו הוא כפוף ועייף, הרגליים מתאמצות וכבדות. כמה זה קשה לטפס! מי יכול לעזור?

אולי נצרף סוס או חמור? אומנם נוכחות החיות מקלה עלינו אבל האם נעים להן? גם החיות התעייפו להן! תהינו אילו עוד דרכים יש לנו כדי להגיע לירושלים? רכבת, אוטו, אוטובוס - ואפילו אופניים! כך הדרך לירושלים קלה ומהירה יותר. הזמנו את הילדימות לרכבת שלנו ונהננו מהנסיעה. 

**סמטאות ירושלים** 

הגענו לירושלים וגילינו שהרחובות צפופים ומבלבלים.ההליכה מרגישה ממש כמו במבוך. 

התנסנו במבוכים שונים… גילינו מה זו דרך ללא מוצא…היה כיף ללכת לאיבוד ולגלות פינות מיוחדות ושונות. לסיכום השבוע, בנינו מסלול ארוך ומפותל עם הר גבוה שצריך לטפס עליו. דמיינו בצד אחד את תל אביב והתבוננו הרחק לירושלים… מה עוד נגלה בעיר הזו? המשך המסע לירושלים בשבוע הבא.

**קיר המשאלות והשאלות** 

ירושלים עיר וסביבה חומה העשויה מאבנים ולבנים מיוחדים מאוד. אז איך בכלל בונים חומה? תרגלנו במהלך השבוע בניית חומה מקוביות קטנות, גדולות ולגו … סיפרנו לילדימות שיש חומה גדולה בירושלים שקוראים לה הכותל. מה כל כך מיוחד בה? יש המאמינים/ות שאם נבקש משאלה מהחומה זה יתגשם… הייתכן?

דיברנו על חלומות ובקשות ושאלנו מי יכול להגשים את הרצונות שלנו? אנחנו! אמאבא, משפחה וחברים.

הכנו חומה מיוחדת שהיא רק שלנו, וחשבנו מה אפשר לבקש מחומת האבנים? ואולי אפשר לשאול אותה שאלות? הכנו פתקים משלנו בהם שיתפנו משאלות ושאלות מאוד מעניינות והדבקנו על הקיר שלנו. בשבוע הבא תקבלו את הפתק של הילדימות - עדכנו אותנו מה הצלחתם/ן להגשים(: 

**Gaby's Corner**

This week we read a new book in English called The Old Truck (by Jarett and Jerome Pumphrey). We discussed what COLOR the truck is. It’s RED! Just like the FIRETRUCKS we learned about last week.

The TRUCK was special and had many adventures: It sailed the seas like a BOAT. It flew in the sky like an AIRPLANE. It drove at night under the STARS and the MOON. 

This week we also learned a fun new silly song that allowed us to practice the names of our different body parts. In this [song](https://youtu.be/ZizzobSlWkg) we chewed a big piece of BUBBLEGUM and blew a BIG BIG bubble. Oh no! It popped into our HANDS. It was so STICKY! It stuck everywhere! On our HEAD, ELBOWS and KNEES! Body parts are a very important part of our daily routines, and are also fun to learn about because it usually involves a song or a dance, so we will continue practicing the words for them!

**מחכות לכם ביום ראשון עם בקבוקים מלאים וסדינים נקיים -** 

**כל צוות שכבת הבוגרים: אורטל, גבי, הילה, רוני, תמר ועדי**