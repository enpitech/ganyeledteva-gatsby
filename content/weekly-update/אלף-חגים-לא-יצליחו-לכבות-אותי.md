---
title: 'אלף חגים לא יצליחו לכבות אותי!! '
date: '2018-09-15T20:02:07+03:00'
---
עדכון שבועי- ילדי הטבע הדמוקרטי 

**שבוע מתוק וטוב לכולנו,**

אני ממש שמחה לשתף אתכם שתקופת ההסתגלות ממש בסיומה ונשארו רק דיוקים אחרונים. מרגישות שהרוב המוחלט של הילדימות כבר לקראת סיום התהליך, רובם כבר נשארו ליום כמעט מלא...  הילידמות הממשיכים גם הם לגמרי בעניינים... מרגיש כאילו לא היתה חופשה בכלל. הם טווים יחד איתנו את הכללים והמנהגים החדשים שהשנה מזמנת לנו ויש להם משמעות חשובה מאוד בקליטת המשפחות החדשות!

**הסתגלויות**- מאחר והרוב המוחלט של הילדימות כבר בשגרה והימים נראים די רגילים, אנחנו מתנתקות מהטלפונים שלנו וחוזרות להתמקד בקבוצות שלנו :) זה אומר (למשפחות חדשות) שלא תקבלו מאיתנו עדכונים שוטפים במהלך היום, הכל עובד חלק. אם קורה משהו מעניין/ שמצריך עדכון אנחנו כמובן יוצרות קשר. מעבר לכך העדכון והדיווח על היום יתקיימו בשעת האיסוף מול הצוות/ המובילה. 

זמנים אפשריים לתקשורת עם המובילה: בצהרים- 13:00-15:00 או עד השעה 19:00 (אלא אם כן ביקשה אחרת) 

אלבומי תמונות ישלחו אליכם בכל סופש בקבוצת ואטסאפ.

**קשר עם הצוות**- נבקש מאוד לכבד את העשייה שלנו ואת חיינו הפרטיים. לא מקובל לשלוח הודעות בשעה 22 בלילה, ולא ביום שישי ב17. הצוות עובד בכל יום מהשעה 7:00 עד השעה 17:00 (ופעמים רבות גם מאוחר יותר) , כבדו את חיינו הפרטיים. 

בנוסף, למרות שאנחנו איתכם בזרימה לחלוטין, מדברים את אותה השפה, הקפידו לשמור על שפה נאותה והתנהגות מכבדת כלפי הצוות. אמנם אנחנו לגמרי זרמנים אבל עדיין, אנחנו אנשי ונשות החינוך של הילדימות שלכם, התנהגו כלפי הצוות בשפה מתאימה למערכת חינוכית. 

**רישום לשנה הבאה**- הרבה שאלו אותי השבוע, אנחנו פותחים את הרישום הפנימי (משפחות ממשיכות) בחודש דצמבר, ולחדשים בינואר. אתם תקבלו הודעה מסודרת בתקופה הרלוונטית. 

ביום שישי הקרוב 21.9 אחינועם לא תהיה בגן, אפשר לפנות בכל נושא ועניין לאורטל/ צחי/ מובילות הקבוצה. 

פינת עגלות- בחיאת, שימו לב:) מרגישות את המאמץ שלכם, תעיפו מבט ותראו שהכנסתם באמת את העגלה כמה שיותר פנימה... מזכירות אופניים להשאיר בפינת עגלות ולקחת ביציאה. לא משאירים אופניים באמצע החצר!

זו הזדמנות להגיד תודה לכל המשפחות הממשיכות שלנו על המאמץ, ההקשבה והחיבוק החם שנתתם למשפחות המצטרפות וגם לנו הצוות. זה באמת מרגש ומעניק לנו כוחות!



**תזכורת:**

שלישי רביעי- חופש יום כיפור.

חוזרים לפעילות מלאה- חמישי ושישי.



**באהבה גדולה**

**אחי**

**וכל צוות ילדי הטבע הדמוקרטי**

****



## צעירים א' ו-ב' 

אלף חגים לא יצליחו לכבות אותי!! 

עם ולמרות שיבושי החופשים, עלינו על הגל. השבוע הילדימות המסתגלים בילו את רוב היום עם הקבוצה הוותיקה ונשארו עד אחרי הצהריים :)

אנחנו מרגישות שהילדימות המסתגלים כבר מרגישים מאוד בטוחים עם הקבוצה וזה מאפשר לנו להתחיל להקנות הרגלים ושפה משותפים. 

תודה לכם הורים יקרים על הרגישות, ההקשבה והאמפתיה שאתם מפגינים. 

יש לכך חלק משמעותי מאוד בתהליך.



את הבוקר שלנו אנחנו פותחים בכיתה האהובה והמוכרת שלנו, שמשרה על הילדימות את הביטחון לו הם עדיין זקוקים. 

לפני ארוחת הבוקר אנחנו מתיישבים יחד ל"חברותא"! מפגש קצרצר וקליל בו אנחנו בודקים מי לא הגיע לגן, חולצים יחד נעליים, מחלקים בקבוקי מים, שרים שיר או שניים וניגשים לארוחת הבוקר. (עוד אחת מהדרכים ליצירת שפה משותפת והרגלים...)

פעילות בכיתה 

לכבוד השנה החדשה החלטנו להחזיר עתרה ליושנה ולשלוח גלויות ומכתבים בדואר....

לכיתה הבאנו תיבת דואר אדומה! מעניין מה מסתתר בה....

שרנו יחד "טוק, טוק, על הקופסא...מי ישן שם בתוכה?

נעיר אותו בלחישה....וניתן לו? נשיקה!" 



חשבנו יחד למי נוכל לשלוח גלויה בדואר, שירז שלחה לאלינור, ויקה שלחה לאחי והילדימות הצטרפו אלינו ושלחו אחד לשני...ומה נכתוב על הגלויה? שתהיה לנו שנה טובה...מתוקה.....נהדרת.....פורחת....זורחת......ועוד ועוד ועוד איחולים לבביים! 

את המעטפות הכנסנו דרך הפתח הצר, זו הייתה משימה מאתגרת אך מהנה.... עד כדי כך שהילדימות ניסו שוב ושוב לשלוח את המעטפות בדואר....עכשיו רק נותר לקוות שהמעטפות יגיעו ליעד בשלום :)

**זמן חצר **

אין על החצר הגדולה והמרווחת שלנו. 

אל שולחן המים הבאנו צדפים ראינו כיצד הם שוקעים בתוך המים וניסינו לדוג אותם מן המים בתנועות פינצטה, העברנו מים בין כלים שונים - מהכוס אל הבקבוק, מכוס אחת לשניה וכו׳.. 

איזור ה"דק" הפך למוקד עניין משמעותי השבוע, במיוחד לאחר שהילדימות גילו את מגוון האפשרויות שהוא מציע. לפעמים הוא משמש כרחבת ריקודים ענקית בה שרים ורוקדים, לפעמים מציירים עליו עם מכחולים טבולים במים ורואים איך במהרה הציורים נעלמים, לפעמים הוא מגרש מכוניות ענק. 

אנחנו עדיין בתחילתו של תהליך שבו אנחנו לומדים להתמודד עם הדחפים שלנו אל מול הצרכים של הסביבה שלנו ׳כיצד ההתנהגות שלי משפיעה על החברים סביבי, ומשחק הוא כלי ודרך אפקטיבית ביותר ללמידה משמעותית.  



**מפגש **

כל התכנסות שלנו בקבוצה אחת גדולה או בקבוצות קטנות הן סוג של מפגש, כך אנחנו יוצרים חוויה משותפת! 

השבוע הכרנו כמה שירים חדשים. אמרנו בוקר טוב לחברים ולגוף שלנו עם השיר [״הפנים שלי״](https://www.youtube.com/watch?v=Q6heSiMYiqg&index=2&list=PLkrkLLfrxmlFQMA9e7WJYJqY8c6bo7adv&t=0s)

דיברנו על החופשה שלנו בה בילינו עם המשפחה ויצאנו לטייל... גם אנחנו יצאנו לטיול קצרצר בו פגשנו חתולים, כלבלבים וגם סוסים. 

[״ידיים בכיסים״](https://www.youtube.com/watch?v=D4lScJVHrLc&index=2&list=PLkrkLLfrxmlFQMA9e7WJYJqY8c6bo7adv)/אריאלה סביר 

בסוף הטיול [הקמנו מעגל מתופפים ](https://www.youtube.com/watch?v=k29u967cuv4&list=PLkrkLLfrxmlFQMA9e7WJYJqY8c6bo7adv&index=4)- תופפנו עם הידיים על הגוף שלנו, על הרצפה והקירות לאחר מכן עשינו את אותו הדבר רק עם מקלות תיפוף...ניסינו לתופף בקצב שלהם ויצרנו מנגינה משל עצמנו. הגוף שלנו התחיל לזוז מצד לצד ראינו איך הוא כבר ממש רוצה לנוע ולרקוד לכן את המפגש סגרנו בריקודי פריסטייל[ לצלילי מנגינה בלקנית ](https://www.youtube.com/watch?v=StdSF7z6tPE&list=PLkrkLLfrxmlFQMA9e7WJYJqY8c6bo7adv&index=6.)

ביום שישי קיבלנו ביחד את השבת בפעם הראשונה השנה לצלילי שירו של אריק איינשטיין ״שבת בבוקר״ - ״שתינו״ המון קפה, ״קראנו״ המון עיתון, ״קנינו״ המון בלונים והכי חשוב אכלנו המון המון חלה :) 



**הודעות - **

•	הקפידו על טקס פרידה קבוע בכל בוקר: מגיעים לגן, תולים ביחד את התיק, מניחים את הבקבוק במקום ואז ניגשים להיפרד עם הגננת. פרידות קצרות וברורות זה שם המשחק:), אם אמרנו ביי אז הולכים ולא ממשיכים להסתובב, זה מבלבל את הילדים ומאבד מהערך של הפרידה. אנחנו מבטיחות שאנחנו לא עוזבות אף ילד או ילדה עד שהם רגועים ושלווים. 

•	שמות שמות שמות... למרות שאנחנו מבקשות, עדיין חסרים הרבה שמות על התיקים והנעליים. אין לנו את היכולת לזכור את החפצים האישיים של כל הילדים, אנא עזרו לנו למנוע בילבולים ואבידות מיותרות. 

•	סוף יום - כדי למנוע עומס ולעודד גישה יותר נוחה ונעימה לאיסוף הילדים ניתן להגיע לכיתה גם מהדלת האחורית (בחצר). 

•	ויקה יוצאת באופן קבוע בשעה 16:00 לאסוף את ביתה מהגן. לכל ההורים שמגיעים אחרי 16:00 היא תהיה זמינה בטלפון בין השעות 19:00-20:00

•	החל מהשבוע הבא אנחנו כבר מתחילים להתפצל לשתי קבוצות, לכל קבוצה יהיה עדכון נפרד, ואנחנו נעדכן אתכם ברגע שהפיצול יקרה. 



לא לשכוח סדינים חדשים, שקית לבגדים מלוכלכים ובקבוק מים מלא.



**שיהיה שבוע נפלא! **

**שירז, ויקה, אלינור, אדריאן, אחי, צחי ואורטל :) **





## בוגרים א- תקוול'ה 

השבוע  המשיך להיות בדגש גיבוש הקבוצה ועבודת צוות. החברים המצטרפים שלנו כבר לגמרי איתנו! הם לוקחים חלק בסדר היום, משחקים עם החברים ויוצרים יחדיו.

במהלך הבקרים עמדו לרשות הילדים שולחנות יצירה משותפים במבואה: ציור, פיסול בפלסטלינה ומשחקי מוטוריקה עדינה, ובמקביל משחק חופשי בו החברים ניגנו יחד בכלי נגינה והתחפשו.

לקראת הארוחות בוקר למדנו שיר חדש "בואו בואו לשולחן לאכול הגיע זמן.." תוכלו למצוא "סקיצות" מקוריות ביוטיוב ולזמזם עם הילדימות.

גם המפגשים שלנו התארכו במקצת לפי יכולת ההכלה של החברים.

שרנו את שירי הבוקר שלנו 

"בוקר טוב ילד : הבוקר הגיע השמש זורחת אימא פותחת חלונות ותריסים.."

"בוקר נעים : בוקר אור בוקר טוב מי ישן עדין.."

"אני נקי : אני רוחץ ידיים בסבון ומים.. אני מצחצח שיניים..."

כוכבי המופעים היו הברווזים של סבתא של אפרים, אחד אפור ואחד לבן- הילדימות מאוד נהנו מהמופע הזה,

וצילה הבובה שהביאה איתה את כל החברים השונים והמגוונים שלה לשחק איתה בכיתה, בין החברים היו מר צב, מר סוס ואפילו תמנון :)

ומה חסר במפגש? כמובן חלק התנועה שתקווה מאוד אוהבים, רקדנו, שרנו ואפילו עשינו יוגה.

בחצר היו לנו אטרקציות חדשות השבוע: בריכת מים כדורים ומסלול הג'ימבורי הכי ארוך שנראה עד כה.

וכשקבוצת תקוול'ה התעוררה צפינו בהצגת הקופים בבימויה של תמר שלנו, הופענו בריקוד קפוארה וגם עשינו מסלולים בכיתה.

בשישי קיימנו קבלת שבת משותפת עם קבוצת יעקב, החברים מכירים זה את זה ממשחק משותף בחצר ובכיתה ומאוד נהנו משיר "אדמה ושמיים". 

מפיץ האור (הילד/ה שמדליק את הנר) השבוע היה ליאו המקסים שלנו.



בהחלט ניתן לראות איך אנו פוסעים בדרך נכונה עם סדר יום ברור יותר וחברויות הדוקות יותר :) 

ולסיום סיומת מזל טוב ענקייי למשפחת חזות על הצטרפותה של עומר הקטנה למשפחה והפיכתו של נבו לאח גדול  ולמשפחת לבקוביץ על הצטרפותו של האח המתוקי של בועז למשפחה :) אחרי החגים נחגוג מסיבת אחים גדולים 



מאחלות לנו שבוע מצויין ומלא בהתפתחות, 

תמר ודניאל. 



## בוגרים ב- יעקב

## 

שבוע בסימן חברות וקופסאות מלאות בהפתעות.



והפעם מתוך קופסאת ההפתעות שלנו הוצאנו תמונות של כלים שונים …

זיהינו סקסופון,חליל, חליל צד, חצוצרה,שופר ואפילו קלרינט ….

התבוננו בצורה שלהם שאלנו מה משותף לכולם ?

כולם כלי נגינה 

והאם אלו כלים שפורטים עליהם מקישים או נושפים?…

השופר היה כלי שלא זיהינו כל כך התבוננו בו לעומק וגילינו שיש צד אחד צר וצד שני רחב … הצליל שהוא מפיק עמוק וחזק… לא קל לנגן על שופר…

הקשבנו לניגון השופר ביוטיוב בהתחלה לא ממש הבנו מה אנו שומעים ולאט לאט זיהינו שהצלילים משתנים …

צליל ארווווך טוווווווווווווו , צליל מקוטע טו טו טו.

השתובבנו לנו עם שופרים מהדימיון ועשינו המון המון רעש(:



בחברותא השבוע הילדימות הכירו את אדריאן קצת יותר לעומק.

הם סיפרו לו איך זה להיות בגן ומה הדברים שהם הכי אוהבים לעשות כדי שיהיה לו קל להסתגל ולהנות.

הכירו לו את משחק הזיכרון הסבירו את החוקים בצורה מדוייקת ולא שכחו להזכיר לכווולם שאנו לא מגלים ואפילו לא רומזים עד שמבקשים.

אדריאן גילה שיש פה עיניין עם אלופי הזיכרון ורמת הקושי עלתה ועלתה.



מה שהוביל אותנו לשייח על חברות ולמה כל כך חשוב שיש לפחות חבר/ה אחד טוב

כל הילדימות הציעו להיות חברים של אדריאן … שאלנו למה כל כך חשוב חברים …

קראנו יחד את הטקסט של השיר יוסי יוסי

הכרנו ילדה שכשהיא עצובה החבר שלה מיד גורם לה לשכוח את העצבות וזה בדיוק מה שחברים יכולים לעשות.

הם עוזרים לרומם את מצב הרוח ושכשנמצאים יחד שום דבר לא מציק וכשכן קצת עצוב לנו החבר יכול להצחיק ולשמח אותנו.

דיברנו על הקבוצה שלנו וכמה היא מדהימה ואתם יודעים מה הסוד - החברות והחברים שלנו.

וכבר החלו להתפתח חברויות חדשות ולקיחת אחריות על דברים מסויימים בגן למשל 

תום ושקד החליטו שהם דואגים למחלקת הרכבים בחצר שזה אומר סידור ואירגון … בדיקת כלי תחבורה האם הם שבורים חסרים גלגלים … 

דניאלה ורמי אחראיות על נראות הפרחים והצמחים בחצר הן מקפידות להשקות בכל יום ולנקות מסביב אדניות. ובכלל, החיבור בין שתי הקבוצה ובתוספת שקד המתוק הלך בצורה חלקה. אנחנו כבר רואים שהילדימות עצמם בכלל לא מייחסים חשיבות לחלוקת הקבוצות. מבחינתם הם קבוצה אחת מגובשת וכבר מזמן שכחנו שפעם פעם (לפני חודש) בכלל פעלנו תחת שתי קבוצות שונות...



[יוסי יוסי יהודית רביץ.](https://youtu.be/DQ_9h4PZ4I8)



**אימון הדימיון שלנו -**

מי יודע מה אפשר לעשות עם מקל גליל

רעיונות החברים -

לרדד כמו מערוך

אפשר להשתמש בו כמקל המקיש על התוף הריצפה 

אפשר לסובב כמו סביבון

לדמיין שזה טלפון או מיקרופון ועוד ועוד….

מדהים כמה דברים אפשר למצוא במקל אחד קטן .





**קבלת השבת הראשונה שלנו השנה **

התיישבנו בהתרגשות גדולה בכיתה פתחנו את ארגז השבת הוצאנו את הים והיבשה … חיות הים והיבשה .. בדקנו שהקערה הטיבטית עדין משמיעה צליל עמוק ונעים… וידאנו שהנר הענק שלנו עדיין ענק . 

וכשהרגשנו שאנו מוכנים החלטנו לקרוא לתיקווה קבוצת הבוגרים שלצידנו לקבלת שבת משותפת הזמנו עשינו מקום וקיבלנו אותם בנינו .

היה כל כך משמח טקס שהילדימות מכירים ואוהבים .

השבוע בחרנו את אבינועם כמפיץ האור שיבחנו אותו על התנהגות חברית משובחת… עזר במציאת פתרונות והיה חביב ונחמד לכל מי שהיה לצידו , התנדב לעזור תמיד.



גם השבוע אנו נפרד מכם בכיתות ההסתגלויות נהדרות והחברים יוצאים די מהר לחצר.

הקפידו להגיע עד 8:30 זה מאוד מקל עלינו עליכם ובמיוחד על הילדים.



**עידכונים ותזכורות**

יום א׳ בנוהל סדינים רעננים ובקבוקי מים מלאים.

אפשר לחזור ולשלוח תמונה מפעילות הסופ״ש שלכם תמיד כייף לדבר ולספר יחד.



** חיבוקים ודיגדוגים**

**אורטל,דור ואדריאן **
