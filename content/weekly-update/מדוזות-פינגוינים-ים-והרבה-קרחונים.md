---
title: מדוזות, פינגוינים, ים והרבה קרחונים!
date: 2024-07-19T11:57:47.989Z
---
**שבת שלום לכל משפחות הגן**,

איזה כיף היה לפגוש את השכבה הצעירה בים! היה מרגש להתאסף כולנו יחד, לראות את הילדימות מטיילים בין התחנות, לכייף איתם בין הגלים וכמובן לנשנש הרבה אבטיח!

1. **מסיבת סיום בוגרים**: בשבוע הבא נתאסף גם למסיבת הסיום של השכבה הבוגרת, הפעם בגן, **ביום חמישי ה25.7. ביום זה הגן ייסגר בשעה 16:00 לשתי השכבות** על מנת שהצוות יספיק לארגן את המסיבה, והבוגרימות יספיקו לנוח מעט לקראתה.

מסיבת הבוגרים תיערך במתכונת של מסלול משימות שכונתי בכל האתרים המוכרים בסביבת הגן. שימו לב לשעות ההגעה שלכם בטבלה שנשלחה במייל, הפעילויות מכוונות לקבוצות קטנות והחלוקה נועדה למנוע עומס ולאפשר לכל ילד.ה להשתתף יותר ולחכות פחות (:

2. **מתנות סיום לצוות**: אנחנו יודעים שאתם מאוד רוצים להעניק לצוות מתנות, עם זאת חשוב לנו לשמור על כללים אחידים. אנחנו רוצים להסביר לכם את הרציונל להתנהלות הזו. בגנים רבים נוצרת תחרות בין ההורים - מי מעניק מתנה גדולה / שווה / מיוחדת יותר, אנחנו מאוד לא רוצים שדבר שכזה יקרה אצלנו. מעבר לכך, הצוות שלנו עובד בשיתוף פעולה מלא. בתוך הגן התנהגלות הצוות היא מאוזנת, כשכולן עושות הכל ועל כולן מוטלות מחוייבויות זהות כמעט לגמרי. חשוב לנו לא ליצור מעמדות בין נשות הצוות כדי לשמור על אקלים בריא ומקדם. באופן טבעי, אם הורים יביאו מתנות אישיות עלול להווצר מצב לא שיוויוני בו מחנכות מסויימות יקבלו יותר מתנות ואילו אחרות לא יקבלו בכלל. זה מחזה מאוד מביך ואנחנו ממש רוצים להימנע ממנו.

חשוב להדגיש כי עמדה זו מלווה אותנו כבר שנים, וכי הצוות שותף לה לגמרי ולא יקבל מתנות אישיות.

אז מה כן אפשר לעשות?

\- ועד הגן אסף כסף מכולכם לרכישת מתנות לכל המחנכות והמחנכים.

במידה ואתם מעוניינים, אפשר בהחלט להתארגן כל הורי השכבה, ולרכוש מתנות (צנועות) לכל מחנכות השכבה. רק אם זה מכולם ולכולם.

אם בכל זאת חשקה נפשכן להודות באופן אישי, אנחנו הכי אוהבות לקבל ברכות! זו המתנה עם הערך הכי גבוה עבורנו. אתם ממש מוזמנים לכתוב לצוות ברכות אישיות, רק נבקש שלא לצרף מתנה לברכה, גם לא שי קטן.

המתנה הכי גדולה עבורנו היא שיתוף הפעולה איתנו והקשר שלכם איתנו לאורך השנה :)

רשימת הצוותים בכל שכבה מופיעה בתחתית העדכון שלה כדי שבוע, וכמובן יש גם את ראובנה ואורטל ששייכות לכולנו (:

שבת שלום ומנוחה,

**עומרי, אחינועם וכל גן ילדי הטבע**

## השכבה הצעירה

וואו איזה שבוע מרגש עבר עלינו! מה היה לנו?! עוד קצת קיץ וים:) וכמובן קינח ו במסיבה מהנה במיוחד בים! 

השבוע גם הגיעה אלינו אורחת מיוחדת! סיגל חוקרת הים ואמא של המחנכת רוני! היא הביאה איתה יצורים ימיים- כוכבי ים, שושנה ו… מדוזה! התבוננו עליהם ושרנו שיר שסיגל כתבה במיוחד לילדימות!

> ״המדוזה צפה בים, היא צורבת ומפחידה את כולם אבל בעצם זה בלי כוונה! כך היא אוכלת וזו גם הגנה.
>
> המדוזה צפה בים, היא רוצה להתחבב על כולם והיום מאוד עצובה גם היא רוצה להיות אהובה.
>
> אז אולי המדוזה לא מפחידה, אולי בעצם היא כן חמודה, כל מה שצריך זה להיזהר וכשהיא מתקרבת לברוח מהר.״

סיגל הביאה איתה כל מיני דברים מהמעבדה של חוקרי הים- חלוקי מעבדה, מבחנות ופיפטות. התנסנו בלבישת חלוקי המעבדה ובעבודת העברת מים ממבחנה למבחנה בעזרת הפיפטות ממש כמו חוקרים! ניסינו להביט במדוזה ולהבין איך היא זזה לה בתוך המים, כל החברימות הזיזו את הזרועות שלהם.ן כמו מדוזות קטנות, ואיך נח כוכב הים? כמה זרועות יש לו?

**קרח בצבעים**

השבוע החברימות התנסו בצביעה בגואש קצת שונה, לא במכחול ולא באמצעות האצבעות, הילדימות קיבלו גואש קפוא! כן כן, קפוא! החברימות קיבלו גואש שהוקפא מראש בתוך כוסות יחד עם מקלון ארטיק. תחילה נגענו והרגשנו שהוא מאוד מאוד קר וראינו שבזמן שאנחנו מציירים בו הוא נמס ומשאיר את הצבע שלו על גבי הדף. קישקשנו ולחצנו, מעכנו והחתמנו! החלפנו בינינו את הצבעים ויצרנו גוונים שונים ומעניינים.

**מסיבת סיום!**

אנחנו רוצות להתחיל ולומר תודה לכל ההורימות, על שיתוף הפעולה וההתנדבות! כל כך שמחנו לראות את הילדימות מרגישים ביטחון זה לצד זה ומרוגשים לפגוש את המחנכות והחברימות בחוף הים! זה הרגיש כלכך טבעי לשחק יחד בחוף ולראות אותם מובילים אתכם ההורים לתחנות שהם כבר מכירים מהגן. לא יאמן שאנחנו כבר פסיעה מסיום השנה שעברה לנו כל כך מהר. רק לפני רגע כולנו היינו יחד בהסתגלות בחצר הגן ועכשיו הילדימות כל כך גדולים! תודה לכל מי שעזר והתנדב לסייע בשינוע והבאת ציוד:)

נתראה בשבוע הבא עם בקבוקים מלאים וכמובן סדינים נקיים ורעננים:)

**שבת שלום מצוות השכבה הצעירה - הילה, נגה א, רוני,  לילה, יהודית, שירז, גבי, דשה ואלמוג**

## שכבת הבוגרים

\
**הקוטב הדרומי**

השבוע היה לנו ממש ממש חם, אז החלטנו לקפוץ למחוזות מעט קרירים יותר… הקטבים! עלינו על המטוס שוב, עשינו עצירת ביניים להתאוששות באוסטרליה, שם עלינו על ספינה גדולה שלקחה אותנו לאנטרקטיקה! מה יש באנטרקטיקה? המון שלג, קרח הקרחונים, וכמובן המוני פינגווינים, כלבי ים ולווייתנים! גם אנחנו רצינו לרקוד כמו פינגווינים! למדנו [ריקוד חדש](https://www.youtube.com/watch?v=uf0uKmKwnKs&list=PLLjInCvHPnCeucEcpSCxpAfm8nMWYZyHI&index=26), אמנם ראינו אותו גם במועדון הסרט אבל רוב הזמן אנחנו רק שומעים אותו! מה עושים? נעמדים זקוף, מצמידים את הידיים לגוף ואת הרגליים זו לזו, ואז לפי הסדר מניעים גם את "כנף ימין, כנף שמאל, רגל ימין, רגל שמאל, ראש, סיבוב!"

התבוננו במפת העולם בדרך שעשינו, וראינו שאנטרקטיקה היא בצורה של פס ארוך. התבוננו במפה של אנטרקטיקה, וראינו שהיא בכלל בצורה של עיגול עם המון זרועות! אז רגע, מה קורה פה? הכנסנו לכיתה גלובוס. התבוננו, סובבנו, חיפשנו את עצמנו במפה וגם מקומות שהיינו בהם או שהחברימות שלנו נמצאים בהם. ואז מצאנו את אנטרקטיקה. איפה היא נמצאת? למטה! הפכנו את הכדור, ומצאנו את העיגול עם הזרועות. חיברנו אליו דף לבן, גזרנו את צורת אנטרקטיקה, ואז הורדנו את הדף, פרשנו אותו מחדש, וראינו שנוצרה לנו צורה של פס כמו במפות השטוחות! כשאנחנו לוקחים כדור ומנסים לעשות ממנו תמונה שטוחה, זה יוצר כל מיני שינויים משונים במפה שלנו!

**הקוטב הצפוני**

הפכנו את הכדור שוב, ובדקנו: מה יש בצד השני של הכדור, למעלה? הקוטב הצפוני! יש הרבה ארצות קרובות לקוטב, אבל בו אין ממש יבשת, אלא את הים הארקטי, שמלא גם הוא בקרחונים! מסביב לקוטב חיים כל מיני עמים. מה משותף להם? כשאנחנו מתבוננים בלבוש שלהם אנחנו רואים שהם לבושים בבגדים מאוד חמים, מעילים עבים עם פרוות או בדים חמים מחממים. התבוננו בתמונות בספר Arctic White (דנה סמית), וראינו איך הכל מסביב מאוד לבן. התבוננו בבית שלהם - זה איגלו! הילדימות חשבו שאולי מאוד קר לגור בבית שעשוי מקרח.זה נכון שאולי קריר שם,  אבל לא כמו מחוץ לאיגלו! האינואיטים דוחסים את השלג מאוד והוא יוצר בידוד בין הבחוץ לבפנים. בפנים יכול להיות ממש חמים ונעים, והם אפילו מדליקים אש! בחוץ קפוא מאוד! ובין לבין נמצאים קירות האיגלו העבים והמבודדים. ואיך הם לא נמסים? כי בחוץ מאוד-מאוד קר! והאדמה מאוד מאוד קרה! הילדימות חשבו שאולי אנשים שמאוד לא אוהבים שחם להם יכולים לחיות באזורים כאלה, ואחת הילדות חשבה שהמשפחה שלה יכולה לעבור לשם :)

**קרחונים וארטיקים**

בחצר נהנינו משלל פעילויות צוננות שיעזרו לנו להינות גם בחום! חילצנו חיות שקפאו בתוך קרחון, ציירנו בקצף שהזכיר לנו קצת שלג, ניסינו להעביר קרחון מצד לצד של החצר בלי לאבד טיפות שנמסו, ובכלל התבוננו באיך הקרח נמס. הילדימות התבוננו בסקרנות בטפטופים וחיכו לראות מתי הקרח יחזור להיות מים. הוספנו קרח לשולחן מים ולארגז החול - ראינו שהקרח לאט לאט מייצר סביבו שלולית קטנה של בוץ בחול. ומה קורה בשולחן המים? הוא נעלם! ומה עוד אפשר לעשות עם קרח? ללקלק ולהרגיש איך הקור שלו מרגיע אותנו! הבאנו קוביית קרח ענקית שהדינוזאורים קפאו בתוכה, וניסינו לחלץ אותם! הבאנו פטישים וניסינו לשבור אותה. הבאנו מים וניסינו להעלים את הקרח כמו שקרה בשולחן מים - אבל הקוביה הייתה ממש ענקית!

בכיתה, הגואש שלנו גם הגיע קפוא! במקום מכחולים קיבלנו ארטיק גואש. ארטיק גואש? אוכלים אותו? לא… אבל אפשר להחזיק במקל ולצייר! נהנינו למרוח את הצבע ולהרגיש את המרקם השונה של הגואש הקפוא.

[במועדון הסרט של סוף השנה](https://www.youtube.com/watch?v=O82o15Asq54&list=PLLjInCvHPnCeucEcpSCxpAfm8nMWYZyHI&index=19) הוספנו השבוע גם את אנטרקטיקה! ראינו את החיות שחיות שם, איך פינגוינים חיים בחבורות גדולות ומגדלים את הפינגוינים הקטנים יחד. ראינו איך אנשים מגיעים לבקר באנטרקטיקה - בספינות גדולות שלא יכולות להתקרב ממש עד היבשת, לכן יורדים מהן בסירות קטנות שנקראות זודיאק! ואפילו ראינו אנשים קופצים לטבול במי הקרח הקפואים!.ראינו את הקרחונים העצומים ואיך הקרח גם נמס לפעמים, והקרחונים נופלים למים. אחת הילדות שאלה: אבל מה קורה לפינגוינים אם הקרחונים נמסים? חשבנו שזו שאלה מצויינת!

ראינו במועדון הסרט הרבה חיות ימיות והחלטנו להעשיר את היום שלנו וללמוד לא רק על חיות גדולות, אלא גם על חיות קטנות יותר בים. רוני הביאה איתה יום אחד את אמא שלה סיגל חוקרת הים! סיגל סיפרה לנו קצת על העבודה שלה, והביאה איתה גם יצורים ימיים קטנים! כוכבי ים, שושנה ו… מדוזה! התבוננו עליהם ושרנו שיר שסיגל כתבה במיוחד לילדימות!

״המדוזה צפה בים, היא צורבת ומפחידה את כולם אבל בעצם זה בלי כוונה! כך היא אוכלת וזו גם הגנה.

המדוזה צפה בים, היא רוצה להתחבב על כולם והיום מאוד עצובה גם היא רוצה להיות אהובה.

אז אולי המדוזה לא מפחידה, אולי בעצם היא כן חמודה, כל מה שצריך זה להיזהר וכשהיא מתקרבת לברוח מהר.״

סיגל הביאה איתה כל מיני דברים מהמעבדה של חוקרי הים- חלוקי מעבדה, מבחנות ופיפטות. התנסנו בלבישת חלוקי המעבדה ובעבודת העברת מים ממבחנה למבחנה בעזרת הפיפטות ממש כמו חוקרים! ניסינו להביט במדוזה ולהבין איך היא זזה לה בתוך המים, כל החברימות הזיזו את הזרועות שלהם.ן כמו מדוזות קטנות, ואיך נח כוכב הים? כמה זרועות יש לו?

בשבוע הבא נדבר על המקום שלנו בעולם וגם איך אנחנו יכולים לשמור עליו!

ניפגש כרגיל ביום ראשון - לא לשכוח בקבוקים מלאים וקרירים וסדינים נקיים!

שתהיה שבת נעימה ורגועה,

**צוות השכבה הבוגרת: מייקי, מיכל, נגה ב, יניב, חוה, עמנואל, רוני, לילה ולין**