---
title: לכל מדינה יש דגל משלה וסמל משלה
date: '2018-04-19T21:07:21+03:00'
---
עדכון שבועי- ילדי הטבע הדמוקרטי

חג עצמאות שמח!

העלנו לעמוד פייסבוק שלנו [פוסט בנושא עצמאות](https://www.facebook.com/yaldeyhateva/posts/877529045762399?notif_id=1524156063725640&notif_t=page_post_reaction&ref=notif), חשבנו שכדאי שתקראו.

תמונות- יוצא לנו לתעד לא מעט רגעים מרגשים בגן. עד כה העלנו אלבומים חודשיים לפייסבוק אבל הוא פשוט לא עומד בזה (וגם אני לא) ולכן החל משבוע זה (ותכלס כבר משבוע שעבר אם שמתם לב) כל קבוצה תבקבל אלבום תמונות אחת לשבוע בואטסאפ.

חשוב לנו לבקש מכן, אנחנו מצלמות רגעים אותנטיים בגן, כחלק מהרגעים האלו לפעמים הבן/בת שלכם לא יהיו בתמונה, לא ירצו להשתתף בפעילות, ככה היא מציאות היום יום שלנו. אנחנו לא מאלצות ילדים וילדות לעשות דבר בשביל התמונה הפוטוגנית, יש גם ילדים/ות שלא אוהבים שאנחנו מצלמות אותם. בבקשה, סמכו עלינו ועל הילדים.ות שכולנו עושים יחד בחירות בחכמה וברגישות. הבינו כי יהיו ימים ושבועות שיהיו פחות ולפעמים יותר תמונות של הבן/בת שלכם ואין זה אומר דבר עליהם מלבד הזמינות של המצלמה שלידנו (יש גם הרבה רגעים מדהימים שאנחנו לא מצליחות לתעד). המנעו מלבקש תמונות מהצוות, אנחנו לא רוצות שזה יהפוך להיות עיסוק מרכזי בגן, אנחנו מעדיפות להתמקד בילדים ובעשייה החינוכית שלנו... (ותכלס זה הרבה יותר כיף לקבל ישירות בקבוצה!) ומבטיחות לשלוח כל מה שנוכל אחת לשבוע. 

הודעות על שיחות אישיות- בשבוע הבא.

הודעות על קייטנה- מקווה לשלוח כבר בשבוע הקרוב



**סופשבוע נפלא וחג שמח **

**אחי וכל צוות ילדי הטבע הדמוקרטי**

****

## אפרוחיה- נחמה

עבר עלינו שבוע קצר ונעים מאוד. השבוע עבר בסימן יום העצמאות, אבל בחרנו לא להעמיס הרבה תוכן ולהנות בעיקר מהדגלים והשירים. ביום שני חגגנו את יום העצמאות יחד עם קבוצת רוחלה, אכלנו ארוחה חגיגית עם פיתה, פלאפל וסלט קצוץ טעים. החברים שמגיעים בזמן הצטרפו בבקרים לשולחנות היצירה ויצרו בכחול ולבן, הכינו כתרים מעוטרים בנייר קרפ, דגלים נצבעו בגואש ומלח ועוד.

את יום הזיכרון לא הסברנו לילדים כי זה תוכן שאינו מתאים לגיל. בצפירה קרן טלי ואלינור עמדו, כשמאור שאלה בפליאה מה זה? ענינו שזו צפירה וכולם יכולים לשחק או לעמוד ביחד איתנו ומי שצריך גם מוזמן לחיבוק. כמו בפעמים הקודמות, הילדים לא התרגשו מהצליל של הצפירה.

בילינו הרבה בחצר, שיחקנו במשחקי מים מעניינים ומרעננים, עבדנו השבוע הרבה על מוטוריקה והשחלות, אז חלק ממשחקי המים כלל גם את התחום הזה: לקחנו כלים בגדלים ועומקים שונים, חלק עם פתח רחב, חלק עם פתח צר, מילאנו אותם במים במפלסים שונים ולקחנו כדורים מבריכת הכדורים. קודם כל בדקנו מה קורה במפגש שבין הכדורים למים, כשהמים רדודים מאוד (על שולחן רטוב, למשל) הכדור פשוט נרטב. בעגלה או סיר מלאים במים הכדור קפץ ועלה מעלה בכל פעם שהצמדנו אותו לקרקעית ועזבנו- הכדור צף!!!! מילאנו כלי גדול ועמוק עם פתח צר במים עד החצי, מילאנו אותו בכדורים וביקשנו מכל החברים שהתעניינו להעביר את הכלים מהכלי הצר למריצה הפתוחה. גילינו שקשה יותר לתפוס את הכדורים במים מכיוון שהם שוקעים וקופצים לכל עבר! זה הצחיק אותנו כל כך!! אחר כך שפכנו מעט מים והחזרנו אותם לאותו הכלי. הפעם כבר היה קל יותר והחברים סיימו במהרה להעביר את כל הכדורים. 

בכיתה התחלנו לשנות איזון בין משחק פעיל ואנרגטי למשחקים ויצירות שדורשים יותר ריכוז ורוגע. כל הנחמות גדלו מאוד בשבועות האחרונים והמפגשים הולכים ומתארכים והביקוש לקופסאות משחק, זמן ציור, הדבקות, עבודה עם מרקמים וריקוד או יוגה עולה ועולה. אנחנו פותחות שתי אפשרויות לפני ארוחות הצהריים וכל אחד ואחת מוזמנ/ת לבחור בין משחק חפשי לשתי פעילויות (השחלות, לגו, קוביות עץ, סברס, גלגלים, מגנטים ועוד הרבה!)

סיפור השבוע המוצלח במיוחד היה "אוגבו" מאת אורה אייל, על הילדה נועה (ממש כמו נועה שלנו!) שמאוד רוצה כלב. הספר מקסים, פשוט ומלא דמיון.



**הודעות:**

קיץ!!! חובה להלביש את הילדים בהתאם ולשלוח גם חולצה קצרה להחלפה. אנחנו משתדלים להיות בחצר הרבה,  לא נעים לשחק בחצר עם חולצת פוטר.

נפרדנו מהלוח מאחר ואנחנו כבר כמעט קבוצת צעירים. אם יש משהו חריג (הילד קם ב4 בבוקר, הילדה לא אכלה צהריים) נתעדכן בעל פה וכמובן שאתם תעדכנו אותנו. 

לאחרונה הרבה הורים מגיעים אחרי 8:30, זה דורש מאחת מאיתנו להסב את תשומת הלב מהילדים שבדיוק מתיישבים לאכול וזה לא מאפשר לילד להקלט בנועם. 10 דקות משחק לפני האוכל עושות פלאים למצב הרוח ולתיאבון. הם גם מפסידים קבוע את היצירה בבוקר וחבל!



יום עצמאות שמח, חופשה נעימה וטיול כיף לנוסעים ולנוסעות.



**קרן, אלינור וטלי**



## צעירים א- רוחל'ה

שבוע עצמאות שמח!

עוד בשבוע שעבר התחלנו להתכונן ליום העצמאות כשייצרנו בחצר את דגל ישראל. על על-בד לבן ציירנו שני פסים כחולים, ושני משולשים שהופכים למגן דוד. הסברנו לחברים שזה הדגל של מדינת ישראל ושאלנו אותם אם הם רוצים שנצייר דגל גם לקבוצת רוחל'ה. החברים מיד אמרו כן והתחלנו להציע רעיונות מה נוכל לצייר על הדגל. החברים הציעו לנו לצייר עוגה רכבת ואווירון אבל לכל הצעה היו חברים שהתנגדו. אז שאלנו אותם אם הם רוצים שאולי נצייר חיוך על הדגל כמו שאנחנו אוהבים לחייך והצלחנו להגיע להסכמה! הזמנו את החברים להדגים לנו את החיוכים שלהם וציירנו על הדגל סמיילי גדול. החברים הוסיפו לצבוע ולקשט את הדגל בעזרת מכחולים איתם ציירנו קווים, פקקי שעם איתם יצרנו עיגולים ואצבעות איתן קשקשנו להנאתנו.

 לא רק בגן ראינו דגלים אלא גם ברחוב מסביב. סיפרנו לחברים על טיול שעשינו בו ראינו שמיים כחולים ועננים לבנים, ים כחול שבקרבתו פרח חבצלת לבן ויונה לבנה... פתאום שמנו לב, שגם על הבניינים ליד הים יש משהו  בצבע לבן, עם שני פסים כחולים ומגן דוד. מה זה יכול להיות? אהה זה הדגל של מדינת ישראל! הוצאנו לחברים דגלים קטנים של ישראל אותם נופפנו מעל הראש, נמוך על הרצפה, ומלמעלה למטה לצללי השיר ["כל הארץ דגלים"](https://www.youtube.com/watch?v=YvGF3yVuTs0)

אחרי השיר הבאנו למפגש דגל גדול של ישראל ונסינו לראות איזה צורות יש בו. זהינו שהדגל כולו הוא מלבן, זהינו את הפסים ומגן הדוד. אחר כך חשבנו, איזו צורה יש לפסים? הפסים גם הם מלבן! מלבן ארוך מאוד וצר מאוד. וממה מורכב מגן הדוד? מגן הדוד מורכב ממשולש כחול ישר ומשלוש כחול הפוך! איזה צורות מעניינות! 

סיפרנו לחברים שיש כל כך הרבה דגלים מסביב לכבוד יום ההולדת של ישראל. בת כמה ישראל? אולי עשר? אולי חמש? בת שנתיים? לא ישראל בת שבעים! כבר ממש גדולה! החלטנו לשיר לישראל[ יום הולדת שמח ](https://www.youtube.com/watch?v=BOVYUORyges)והחברים נהנו מאוד משירי החגיגה. 

שאלנו את עצמנו מה נוכל להביא לישראל לכבוד יום ההולדת? בדקנו אם אולי נמצא בקופסת המפגש רעיון למתנה ובאמת מצאנו רעיונות נפלאים! מצאנו בית, עץ כביש וגשר, כולם מתנות נהדרות למדינת ישראל! שילבנו את כל המתנות יחד בשיר "[ארץ ישראל שלי](https://www.youtube.com/watch?v=aC1waOY3uD0)" אותו שרנו עם החברים בשילוב תנועות לסימון בית עץ כביש וגשר.

ביום אחר דיברנו עם החברימות על מאכלים שאנחנו אוהבים לאוכל הרבה בבית. היו כאלה שאמרו אורז, כאלה שאמרו עוגה, גלידה וגם פסטה. סיפרנו לחברים שבארץ אוכלים הרבה פלאפל. ציירנו לחברים על דף גדול פיתה עם סלט טחינה וכדורי פלאפל. זה נראה ממש צבעוני וטעים והחברים ממש התלהבו מהרעיון של אכילת מנת פלאפל. אז החלטנו לפתוח עם החברימות דוכן פלאפל. בזמן החברותא הבאנו לנו דוכן אותו קישטנו בבד כחול, הנחנו בודכן שלוש קערות עם מזלגות שנוכל לשים במנת הפלאפל טחינה סלט וכדורים, תלינו את ציור הפלאפל שלנו על הקיר והזמנו את החברים לבוא לקנות מאיתנו מנת פלאפל בעזרת שוברים שציירנו בחצר עם צבעי פסטאל. בהתחלה הגננות היו מפעילות הדוכן וכל אחד מהחברים ניגש בתורו לקבל מנת פלאפל דמיונית, מסר לנו את השובר, בחר אם לשים טחינה או סלט או כדורים או הכל ביחד, הראה לכל החברים את המנה המפוארת שלו ואכל אותה בתיאבון. בהמשך נתנו גם לחברימות להפעיל את הדוכן בעצמם וראינו כמה הם נהנים לקבל את השוברים מהחברים ולשים לכל חבר או חברה טחינה סלט וכדורי פלאפל. 

איזו הפתעה היתה לגלות שביום שני אכלנו לארוחת צהריים מנת פלאפל! כל חבר וחברה קיבלו צלחת עם מרכיבי מנת הפלאפל מפורקים ויכלו לבחור אם לאכול אותם כפי שהם או לנסות ליצור מנת פלאפל בפיתה שלהם. אלה שעשו לעצמם מנת פלאפל היו מאוד גאים בתוצאות שלהם ואכלו את ארוחת הצהריים בהתלהבות רבה.

ביום רביעי הייתה הצפירה והיא עברה בצורה נעימה וחלקה. לפני שהיא התחילה נכנסנו לכיתה של רוחל'ה ושאלנו את החברים כמו מה נשמעת הצפירה. אולי כמו משאית? אולי כמו פיל? אולי כמו חצוצרה? החלטנו להוציא חצוצרות לחצרר ביחד בזמן הצפירה. חלק מהחברים בחרו לעמוד על קובייה, חלקם עמדו על הריצפה וחלקם נשארו לשבת בזמן שחצררנו לנו שירים כמו "רד אלינו אווריון" ו"האוטו שלנו גדול וירוק" עד שהתחילה הצפירה. בזמן הצפירה נסינו לחצרר צליל ארוך עד שנגמר לנו אוויר ונשמנו כדי להתחיל מחדש. כך עשינו עד שנגמרה הצפירה ואת שאר היום המשכנו כרגיל. 



המון מזל טוב לבועז שחגג השבוע יום הולדת. אכלנו ביחד מסלט הפירות, נשנשנו עוגה וקראנו יחד בספר שהביא בועז "מיץ פטל" בזמן החברותא ולפני שהלכנו לישון. 

**הודעות ותזכורים:**

הביאו לנו תמונה של הילדים עושים דברים באופן עצמאי לפעילות בשבוע הבא

סדינים ומצעים ליום ראשון

מגבונים לאפריל מי שעדין לא הביא

כינים כינים! לשים לב אם יש ולטפל ברגע שמזהים

**באהבה**

**הדר וענת**



## צעירים ב- יעקב

שבוע קצר ומלא בכחול ולבן …

פתחנו כרגיל בסיפורים מהסופ״ש ראינו את דניאלה בבילוי משפחתי היא סיפרה שעלתה על רכבל שעלה גבוה גבוה.

נינה בילתה בחוף הים ובנתה ארמון יחד עם אחותה הגדולה טלילה גם גלעד שיכשך לו במים הקרירים יחד עם אמא ואולי מאוד אהב לשחק עם הכוכב הצהוב שךו למלא בחול ולהפוך.אביתר הסביר לנו איך קולפים תירס וכמה כייף לצבוע בגואש באמצע הסלון.

חגגנו יחד עם דני שעברה למיטה של גדולות ושאת החדר היא חולקת עם יונה הקטן, נדבי שיתף אותנו בסוף שבוע מלא בחיות אייל ברווז והארנב לימון שנהנו לנשנש חסה ולא גלידה . אירי התרגשה לספר לנו על בת הדודה שלה סול.

כל הארץ דגלים דגלים ..

למפגשים הצטרף אלינו אורח מיוחד… הדגל.

יש לו שני פסים כחולים אחד למעלה שני למטה ובניהם יש סמל - מגן דוד.

הוא בנוי משני משולשים אחד על השני זה הדגל שלי,

שלנו… של ארץ ישראל.

התבוננו בדגל מיששנו וניפנפנו חשבנו איזה דגלים עוד יש?….

מתוך קופסת ההפתעות יצא לו דגל …. דגל אדום שבמרכזו זיהינו ירח ושמש- דגל טורקיה… מיד אחריו יצא דגל עם פסים של ירוק צהוב ואדום ובאמצע כוכב זה דגל אתיופיה . הכי אהבנו את דגל אוגנדה כי במרכז הדגל בתוך עיגול יש תרנגול או יותר נכון עגור ודגל אורוגוואי מתהדר בפסים כחולים ושמש קייצית מחייכת בפינה .

החברימות נהנו להתבונן בצבעים ובסימנים ולהשוות בניהם .. מעניין איך בוחרים סמל.

החלטנו שגם אנחנו בהלו יעקב נשמח לדגל יחיד ומיוחד אבל איזה מן סמל מתאים לנו ?…. חשבנו על השם שלנו ועל השיר שלנו (ללדין- יעקב) הקשבנו לו ולרגע לא היה ספק צעד הריקוד שלנו …

סולם ! … 

סולם בשמיים מעל העננים. זה הסמל שלנו .

לקחנו אל בד לבן גזרנו למלבן … ציירנו סולם ועננים ובחרנו בטביעות כף היד שלנו כסימן ההיכר טבלנו ידיים בצהוב סגול וירוק ויצרנו מסגרת מסביב לסמל .

את הדגל הוצאנו לחצר לייבוש חיברנו מקל של מטאטא והדגל של הלו יעקב הצטרף לדגלי קבוצות הגן … כייף לראות אותם מתנופפים ברוח דגלים ציבעוניים והם רק שלנו.

מה עוד אפשר לעשות עם הדגל שלנו דגל ארץ ישראל ?….

לקחנו מקלות ארוכים חיברנו שלושה ויצרנו משולש עשינו את הפעולה בשנית ועכשיו יש לנו שני משולשים הוספנו שתי מקלות ארוכים . הנחנו במרכז הכיתה וחשבנו מה זה יכול להיות?….

התיישבתי ליד וחיברתי שני משולשים הוספתי מקלות כזנב והיי הנה עפיפון…. אם נחבר שפיץ לשפיץ נוצר לנו פפיון.

משחק מלא בדמיון …עכשיו תור החברים ..ולא תאמינו מה הם יצרו - מדורה, דג בים ואריה … 

דור הוסיף לרשימה גם שעון חול … בסוף לקחנו את המשולשים הנחנו משולש עם השפיץ למטה והשני ממש מעל עם שפיץ למעלה . הנחנו מקל ארוך מעל ומקל שני מתחת ומה יצא ?…

 בקול גדול קראו כולם … דגל!

השבנו לשירים התקשטנו בדגלים רקדנו צעדנו והרכבנו רכבת בכחול ולבן שכולה הלו יעקב.

[הדגל שלי כחול לבן ](https://youtu.be/Bwy9FiV2kFo)

[כל הארץ דגלים ](https://youtu.be/YvGF3yVuTs0)

> ארץ ישראל שלי יפה וגם פורחת מי בנה ומי נטע...? כולנו ביחד.

אז ארץ ישראל לא נולדה ביום אחד וישר החלה לצמוח אנשים שרצו שיהיה להם טוב עבדו קשה ובנו אותה לאט לאט ובעבודת צוות … מה אנחנו צריכים כדי לחיות בנוחות … בית לנוח ולהסתתר מהגשם, מהשמש החמה … כביש כדי שנוכל ליסוע לבקר את סבתא או להגיע לגן….. גשר כדי שנוכל לעבור מעל נהר ושירים כי ככה הכי כייף לעבוד… 

ציינו על דף גדול את מפת ארץ ישראל זיהינו את הקצה התחתון שלה אילת וים המלח נמצאים שם ואת הקצה העליון רמת הגולן וקריית שמונה. מצאנו את הכינר הקטנה שלנו וממש באמצ את תל אביב הבית שלנו והנה הים .

עם צבע כחול צבענו את הכנרת ים התיכון ים המלח והים האדום באילת נגלה לכם סוד ….הוא לא באמת אדום.  

לכל אחד מהחברים היה תפקיד היו כאלה שאחראים על בניית בתים כאלה שסללו כבישים את אלו ששקדו על שירים ואסור לנו לשכוח את אלו שנוטעים לנו עצים עצי פרי ונוי… בעבודת צוות בנינו את ארץ ישראל .

הקשבנו לשיר [ארץ ישראל שלי - דתיה בן דור](https://youtu.be/PuEYOUJ7SuA)

לא ציפיתי את רמת ההנאה מהפעילות הזו הילדימות מחו לגשת להחליט איפה הם רוצים בתים גשרים או כבישים לנטוע עצים.

> "ארץ ישראל שלי יפה וגם פורחת 
>
> מי בנה ומי נטע? 
>
> כולנו ביחד! 
>
> אני בניתי בית בארץ ישראל 
>
> אז יש לנו ארץ 
>
> ויש לנו בית בארץ ישראל. 
>
> 
>
> ארץ ישראל שלי יפה וגם פורחת 
>
> מי בנה ומי נטע? 
>
> כולנו ביחד! 
>
> אני נטעתי עץ בארץ ישראל - 
>
> אז יש לנו ארץ, 
>
> ויש לנו בית, 
>
> ויש לנו עץ בארץ ישראל…."



אחרי שבונים מדינה שלמה קצת רעבים לא?!

השבוע התפנקנו בארוחת צהריים ישראלית ..

את הבוקר פתחנו בחיתוך סלט קטן קטן שמורכב מעגבניה מלפפון ובצל סגול כמה הוא יפה כשחותכים אותו פסים פסים בלבן וסגול.

 אחי שלנו הכינה סלט כרוב מרענן, טחינה לבנה, הביאה לנו פיתות וכדורי פלאפל כמובן.

התבוננו בצורה העגולה שלו הרגשנו שהוא קשה מבחוץ ורך מבפנים וממה הוא עשוי אתם יודעים ?… מחומוס! מי היה מאמין.

לאחר סידור החצר אירגנו יחד עם קבוצת ציונה את דוכן הפלאפל שלנו כיסינו במפה לבנה הנחנו את כל מרכיבי הפלאפל והגיע הזמן לאכול ישבנו יחד על הדק … הילדים קיבלו אסימונים לשלשל לתיבת דוכן הפלאפל .

הגיעו חברים בזוגות ״שילמו״ ומה תרצו ?…

טחינה … סלט עם כרוב או בלי … החברים התיישבו דיברו בניהם ונהנו ממנת פלאפל משביעה.

היו גם חלקים מאתגרים במנה הזו שהובילו לצעדים חכמים ומתוחכמים כמו פיתה שנקרעה והפכה לצלחת הפיכת הפיתה לטרופית - שתיית טחינה דרך חור .

שושנה כמובן לא יכלה לפספס את מאורע המזון על הדק ונורא רצתה להצטרף בסוף הצליחה להשיג את רצונה וקיבלה מנה ישראלית לצד חיים הארנב.



הצפירה -

מקום לשבח את הילדים של הלו יעקב לפני הצפירה ישבנו במעגל חברים ודיברנו על הצפירה איזה מן קול זה …. התחלנו בטווווווו מהוסס ולאט לאט נפתחנו וכך גם הטוווווו שלנו ..

סיפרנו על רמקול גדול שנמצא על גג בניין גבוה המשמיע את הצפירה כדי שכווולם ישמעו גם אם אמא בעבודה ואבא בשוק כולם ישמעו יחד . ומה הצפירה מזכירה לנו לעשות?.. לעצור הכל את המשחק בארגז החול הספר או ארוחת הבוקר . לעמוד ולחשוב על מה או מי ?… על  האהובים שלנו … 

בסבב חמוד ממש עברנו ושמענו שעליכם חושבים הילדים בצפירה לפעמים גם על איזה פיל או טרקטור.



קצת לפני הצפירה רגע לפני שעומדים אנו רוקעים חזק ברגליים מנענעים אגן ומגלגלים ידיים כדי שבצפירה נצליח להיות קצת יותר נינוחים .

עומדים… אוחזים בחברים… הצפירה מתחילה ושקט…

לקראת הסוף לוחשים הצפירה זו הצפירה … ציחקוק פה ושם משתפים חבר בחוויית הצפירה … נחמד לעמוד מהצד ולהתבונן בהם. 



ועכשיו בפינת ה- עיזרו לי להכין להם 

לקראת שבוע העצמאות שלנו אנו נתחיל לחשוב על שימוש בסיפריית הגן לקבוצת הלו יעקב … הם בוגרים יותר עצמאים ואנו רוצים לתת להם את האפשרות להיות גם אחראיים יותר .

מה אני רוצה מכם זה שהשבוע תביאו שקיות ניילון מכל המינים צבעים וגדלים לטובת הכנת תיקי ספר ממוחזרים (:



**תזכורות:**

יום ראשון בנוהל סדינים רכים ובקבוקי מים מלאים .

לא לשכוח תמונת סוף שבוע זה בסדר לשלוח רק אחת או שתיים (:

קרם הגנה עם שם.

מגבונים לחודש אפריל.





**חג עצמאות שמח **

**אורטל ודור**



## בוגרים- ציונה

את השבוע פתחנו ביום הולדת ליובלית שלנו! יו יו בחרה מבעוד מועד לחגוג את יום ההולדת בפעילות של כדורים בהנחייתה. בארוחת הבוקר אכלנו סלט פירות ולא יכולנו לחכות כבר שיגיע 16:00 כדי לאכול מעוגת הבננות! כמתנה לגן יו יו הביאה לנו את הספר "יום הולדת לאבא"/יונתן נעים שהפך במהרה לספר השבוע שלנו. 

"מתנות יום הולדת זה חשוב להגיד ,

זה אהבה שנותנים וכיף לקבל ,

זה חיבוק בקופסא

ונשיקה בתוך כיס

שלבושה בסרטים וכתובה בכרטיס." 

דיברנו על ההכנות ליום הולדת, במה זה כרוך, איך חוגגים ובעיקר....איזו מתנה אנחנו אוהבים לקבל ולתת? מה יכולה להיחשב כמתנה? ממתקים! קראו מיד החברים. כמובן שממתקים זה כיף ונעים לקבל...אולי ננסה לחשוב...ממש כמו בסיפור, על דבר שיושב בלב כל כך טוב ואותו חוזרים שוב ושוב לאהוב? החברים הציעו מגוון מתנות, שעון שאנחנו שומרים עליו, קופסא עם משחק. ומה עם ציור? ברכה? גם הן סוג של מתנה, אנחנו יכולים לשמור אותן קרוב, להביט ולהקריא שוב ושוב. רזי הזכיר לנו שכשהיה לו קשה להיפרד, הוא הכין לאמא ציור ונתן לה אותה כמתנה. 

ביום שני הזכרנו שאתמול חגגנו יום הולדת ליו יו והיום נחגוג בגן יום הולדת לעוד מישהי מאוד מיוחדת! אולי לרומי אליהו? שאלו החברים. אולי לרומיצ? לא....עוד אין להן יום הולדת, איזה מבולבלים אנחנו. נחגוג יום הולדת לגברת מדינת ישראל! החברים קראו בקול- "עצמאות, עצמאות!" סיפרנו שיום ההולדת של ישראל נקרא גם יום העצמאות, שבו ישראל נולדה והפכה להיות עצמאית. פתחנו בדיון מעניין בנוגע לעצמאות- הרי כשאנחנו נולדים לוקח לנו זמן, אנחנו לא בין רגע הופכים לעצמאים...היום אנחנו כבר בוגרים והרבה יותר עצמאיים מלפני שנתיים או שלוש, וכך גם גברת מדינת ישראל! אז איך נחגוג את יום העצמאות? הצענו לתלות דגלים כחולים ולבנים ברחבי הגן ובכיתה שלנו ולשיר שירים של יום הולדת. ואולי נאכל גם מאכל מיוחד לכבוד יום העצמאות? אולי עוגת יום הולדת? לא....אולי סלט פירות? לא.... שאלנו את החברים איזה מאכל הם הכי אוהבים והיו רוצים לאכול ביום ההולדת שלהם? עוף, צ'יפס, עוגה ותותים. אז אולי אותם נאכל היום בצהריים? לא, כי היום זה לא יום ההולדת שלנו, היום ניתן למדינת ישראל לבחור את המאכל שהיא אוהבת. 

פ-ל-א-פ-ל! החברים ציינו שהפלאפל דומה מאוד לקציצה..סיפרנו ממה הוא עשוי ועם מה אנחנו יכולים לאכול אותנו. הכנו סלט ירקות ישראלי יחד עם קבוצת הלו יעקב ופתחנו דוכן פלאפל בחצר, כזה שלא מבייש אף "פלאפליה" בעיר! קישטנו ועיצבנו את הדוכן. לאחר מכן כל חבר קיבל אסימון וניגש לקנות פלאפל בדוכן. מילאנו את הפיתה בטחינה, סלט ירקות, סלט כרוב וכדורי פלאפל כמובן! רק עמבה היה חסר לנו...ישבנו לנו יחד על הדק עם הלו יעקב ונהנינו ממנת הפלאפל שלנו (מי שהכי נהנתה הייתה שושנה שנשארה אחרינו ללקט את כל מה שנפל מהפיתה...) 

את המפגש פתחנו בשיר יום הולדת לישראל ושאלנו כל מיני שאלות מעניינות. מה היא בכלל המדינה? איפה היא נמצאת? מי גר בה? איך היא נראית? הבאנו לכיתה דף ענק וציירנו את המפה של מדינת ישראל. ככה היא נראית? סימנו על המפה את תל אביב ואת הגן וראינו כמה המדינה גדולה! (הכל יחסי...) אבל...למה אין שום דבר צבעוני ונחמד במדינה שלנו? היא נראית ממש ריקה ועצובה. סיפרנו שפעם לפני המון שנים, לא היו הרבה דברים במדינה שלנו ולאט לאט נוספו אליה כל מיני דברים מעניינים. החברים הסכימו כי אם נמלא את המפה שלנו יהיה הרבה יותר נחמד! פרסנו על השטיח בתים, עצים, כבישים, גשרים. כל חבר בחר לעצמו את אחד האלמנטים אליו הוא הכי מתחבר. שמענו את השיר ["ארץ ישראל שלי"](https://www.youtube.com/watch?v=SYHBEB3356Q)

>
>
> "ארץ ישראל שלי יפה וגם פורחת, 
>
> מי בנה ומי נטע? כולנו ביחד
>
> אני בניתי בית, בארץ ישראל
>
> אז יש לנו ארץ ויש לנו בית
>
> בארץ ישראל..."

כל חבר בתורו לפי מילות השיר ניגש למפה הענקית והניח בית/עץ/כביש/גשר/שיר על המפה וכך יצרנו מפה צבעונית ויפה! אבל החברים בציונה לא היו שלמים עם מפת ארץ ישראל וטענו שחסרים בה ציפורים שיחיו על העצים, חיות שיחצו את הגשר, מכוניות שיסעו בכביש ואנשים. הסכמנו שיש כמה טעויות בשיר ואנחנו צריכים להוסיף. חיפשנו דברים שיש לנו בגן שאפשר להוסיף למפה ועכשיו אנחנו שמחים מרוצים 

המשכנו את השיח על יום העצמאות הפעם מכיוון אחר- דגלים. מדי בוקר החברים שיתפו אותנו בדגלים שהם ראו בדרך, על מכוניות או על בניינים. שאלנו למי שייך הדגל, דיברנו על הצבעים והסמל של מגן דוד. ניסינו ליצור בעזרת מקלות ומשולשים את דגל מדינת ישראל, או כל דגל אחר, יצאו לנו כל מיני דברים מאוד מיוחדים! שאלנו את החברים, האם רק למדינת ישראל יש דגל? לא...מה פתאום. לכל מדינה יש דגל משלה וסמל משלה. הזמנו את כל החברים לעלות למטוס והתחלנו את הטיול בעקבות הדגלים. פגשנו כל מיני מדינות מעניינות שלהן דגלים שונים ומשונים. לדגל של אוגנדה יש סמל ממש מצחיק שנראה כמו שושנה, הדגל של נפאל ממש מיוחד, עם סמל בצורת כוכב ושמש מחוברים, דגל אורגאווי שקצת דומה לדגל של ישראל בגלל הצבעים, אבל האם יש לנו את אותו סמל? לא...לנו יש מגן דוד ולאורגאווי יש שמש. ואיזה דגל יש לציונה??? גם אנחנו רוצים שיהיה לנו דגל!! אולי נחשוב יחד על סמל? החברים הציעו עוגה (הדבר האהוב עליהם), טויטה, יונדאי ואריה! עשינו הצבעה, וברוב של 15 קולות הסמל הנבחר היה אריה! איזה כיף, האריה של ציונה!  פרסנו בד לבן וציירנו את האריה שלנו. את האצבעות שלנו טבלנו בצבע ומילאנו את הרעמה בצבעים כתום, אדום וצהוב. החברים טענו שברעמה חסר קצת צבע חום...אחרי ששבוע שעבר עסקנו רבות בערבוב צבעים, החברים מיוזמתם הציעו לערבב כל מיני צבעים כדי לקבל צבע חום. גאוות היחידה שלנו הייתה בשיאה כשתלינו את הדגל בחצר הגן! 

ובעניין קצת אחר, תיעוד! 

תיעוד הוא אלמנט מרכזי בחינוך הדמוקרטי ובגן, ואנחנו נמצאות כל הזמן בחשיבה סביב הסוגיה הזו, כיצד אפשר לשפר ולהעמיק את התיעוד של החיים בגן. תמונות הן כמובן אמצעי מתבקש בתיעוד, חשוב לנו לצלם אך חשוב לנו יותר להיות עם הילדים. הלוואי שהייתם יכולים להיות לפעמים זבוב על הקיר כדי לראות את כל הרגעים היפים, מצחיקים, בוגרים ומרגשים שאנחנו רואות. אנחנו לחלוטין מבינות את הצורך בתמונות וחיבור ליום יום שלנו ומשכך החלטנו בכל סופ"ש לפנק אתכם בתמונות מהשבוע שעבר עלינו. נשתדל כמובן שכולם יופיעו כמה שיותר אך קבלו בהבנה את התמונות הספונטניות ואת העובדה הלגיטימית שלא כל הילדים חובבי מצלמות. 

ובאותו עניין, נשמח בימי שבת בערב (או לכל המאוחר ראשון בבוקר) לקבל מכם תמונה של הילדים בחוויה מהסופ"ש (טיול, גינה או סתם בבית) ימי ראשון בגן הם מעט עמוסים רגשית עבור החברים ומצאנו כי הקדשת החברותה בבוקר לשיתוף תמונות וחוויות מהסופ"ש הוא מהנה ומשמעותי!  

**הודעות ותזכורות:**

•	סנדלים! לגמרי כבר אפשר לעבור לנעילת סנדלים, מי שנמצא לפני רכישה, השתדלו לקנות כאלו עם סקוצ' ולא אבזמים- חווית הצלחה לילדים בתהליך היא חשובה. 

•	נוהל יום א'- תיקי ספר, סדינים ובקבוקים מלאים. 

•	תעשו חיים בחופש! כל המשפחות שיוצאות לטיול- ניפגש 



**יום עצמאות שמח,**

**שירז וליטל **
