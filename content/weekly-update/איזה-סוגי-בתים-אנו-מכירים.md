---
title: איזה סוגי בתים אנו מכירים
date: '2018-09-22T15:21:59+03:00'
---
עדכון שבועי- ילדי הטבע הדמוקרטי

**שבת של שלום, של קהילתיות ואהבה,**

תקופת החגים תכף תכף מסתיימת.

 בימים ראשון שני ושלישי הגן בחופש. חוזרים לגן ביום רביעי ועובדים גם בשישי.

1.	 קבלת הילדימות בין השעות 7:30-8:30, בימי שישי (8:00-9:00). בשעה 8:30 השער ננעל. הורים המגיעים האיחור יאלצו להמתים עד אשר הצוות יתפנה לקבלם. אנחנו מתחילים את סדר היום שלנו והצוות עסוק.. 

2.	הגן מסיים פעילות בשעה 16:20. הורים אשר הגיעו בשעה 16:30 לא יוכלו לקבל עדכון. בשעה  זו אנו מתפנים לסידור וארגון הגן ולישיבות צוות. כבדו אותנו והגיעו כמה דקות קודם. 

3.	מדגישה כי הקשר הרציף שלכם הוא מול המובילות! אין שום סיבה שתפנו אלי ותדלגו על המובילה שלכם בעניינים כמו: קושי בפרידות, קשיים בבית, מחשבות על גמילות, שאלות יום יומיות. הצוות מוסמך וכשיר לענות לכם על כל שאלה, מידת השליטה בידע שעוברת בין הצוות היא ברמה מאוד גבוהה ואין שום סיבה לפנות אלי לשם כך... פניות אלי הן בנושאים של יעוץ פרטני (לאחר יעוץ עם המובילה, ולא לפני) בעיות או דברים המטרידים אתכם בהקשר הצוות. הפעילו לרגע מחשבה לפני שאתן פונים אלי, תארו לכם שכל השאלות המתאימות למענה של מובילה יגיעו אלי, האם תהיה לי הפניות להוביל את הצוות? לטפל בבעיות מנהלתיות? הצוות לחלוטין מסוגל לתת לכם מענה על 90 אחוז מהנושאים. 

4.	נבקש לא לזרוק מגבונים/ ניירות לאסלות. 

5.  נבקש שלא להגיע בבקרים עם עוגיה/ בסקוויט/ קורנפלקס/ כריך... אם אכלתם בדרך, בכניסה לשער הפרדו מהמזון, כאשר אתם מגיעים עם משהו כזה, שאר חברי וחברות הקבוצה רוצים גם וזה מעורר קונפליקטים מיותרים... חוץ מזה, נכנסים לגן דברי מזון שלא תואמים את התפריט עליו אנחנו מקפידות בגן. סמכו על הילדים והילדות שלכם שהם מסוגלים להפרד מהעוגיה בכניסה :)

חופש נעים, עוד קצת וזה נגמר...

**באהבה גדולה**

**אחי וצוות ילדי הטבע הדמוקרטי**



## צעירים א

השבוע שלנו היה בסימן יצירת שיגרה ע״י סדר יום ברור וקבוע לילדים.

איך עושים את זה? יוצרים רצף של טקסים קבועים לאורך כל היום. 

הטקסים הקבועים (ולו הקטנים ביותר) מסמנים על הדבר הבא שעומד לבוא ומקנים לילדים תחושת שליטה, התמצאות בטוחה בזמן ורוגע.

כאשר אנחנו יודעים מה הולך לקרות ומה מצופה מאיתנו בכל התרחשות אז אנחנו מרגישים רגועים ובטוחים. 



אנחנו פותחים את הבוקר שלנו במשחק חופשי בחצר או בכיתה עם שולחן יצירה, משחקי הרכבה ואביזרים המעודדים משחק סימבולי. 

בשעה 8:30 אנחנו מתחילים לארגן את הכיתה לארוחת בוקר. 

פה הטקס הראשון שלנו - תוקעים בחצוצרות סופרים עד 10 בקולי קולות ומתחילים לסדר! 

ברגע שכל המשחקים חזרו למקומם ממשיכים לטקס השני ״חברותא״ - מחלקים מים, חולצים נעליים והולכים בזוגות לארוחת הבוקר (בהמשך החברותא שלנו תלך ותתפתח). 

בסיום ארוחת בוקר משותפת לשתי קבוצות הצעירים אנחנו משחקים מעט בשולחנות רצפה ומתחלקים לשתי קבוצות נפרדות. 

אנחנו עוברים לכיתה הגדולה שם אנחנו משחקים משחק חופשי. שומעים סיפור, מתחפשים, עושים פיקניק, מוכרים ירקות, בונים מסלולים ומגדלים מקוביות העץ הגדולות וכל מה שעולה על הדימיון... 

לפני שנכנסים למפגש לוקחים מסדרים יחדיו, מתרעננים בלגימות גדולות של מים ונכנסים לכיתת המפגש. 

מהמפגש לחצר ומשם לארוחת הצהריים ולשינה ומנוחה.. 



**מפגש**

****

המפגשים שלנו גם הם קבועים וחוזרים על עצמם. המטרה העליונה היא תחושת ביטחון וודאות. השבוע היה ניכר לראות איך רוב החברים כבר ממש יודעים את סדר השירים (אפילו מבקשים כבר את השירים האהובים עליהם), משתפים פעולה באופן מדהים, יודעים היכן נמצאת קופסת ההפתעות של הצפרדע שלנו והיכן נמצאים מקלות התיפוף. 

לכן הסכמנו לעצמנו לגוון מעט ...

פעם אחת התעמקנו יותר בצפרדע.. איך היא יושבת איך ומה היא אוכלת... הוצאנו לשון ארוכה ארוכה וניסינו ״לתפוס״ זבובים... מפה לשם בדקנו מה עוד אפשר לעשות עם הלשון שלנו - אילו צלילים ניתן להשמיע איתה ובכלל עם הפה שלנו ועד לאן היא יכולה להגיע..

מקלות תיפוף - בנוסף לדברים הקודמים שעשינו. הפעם הכרנו את היצירה של לירוי אנדרסון/ [השעון הסינקופי](https://www.youtube.com/watch?v=CrpdQngwk2g) . הזזנו את המקלות בתנועות מחוגים והקשנו על המקלות לצלילי השעון. 



**חצר**



בזמן המשחק החופשי בחצר, שם עיקר הלמידה שלנו,  אנחנו שמות דגשים על ערכי השיתוף והחברות. 

כרגע אנחנו בעיקר לומדים שלא מה שראינו הוא שלנו ולא כל משחק ששיחקנו בו לפני כמה דקות הוא עדיין שלנו :) 

המקומות האהובים עלינו ביותר השבוע היו בתי העץ, בריכת הכדורים וארגז החול ששם כבר לגמרי אפשר לפתוח את המועצה הארכיאולוגית של הגן מרוב שהילדים כל היום טומנים דברים בחול.  

בכל יום בשעה 10:30 אנחנו מתפנקים על פירות קרירים וטעימים והפעם אחי הכינה לנו ארטיק בננה מרענן ומתקתק. 



**סוף יום **



לאט לאט אנחנו מתעוררים ומתאוששים ממנוחת הצהריים שלנו, עוזרים להחזיר את המזרנים והשמיכות למקום, מעירים בעדינות את החברים שלנו. 

כשכולם כבר ערים ומאורגנים אוכלים ביחד כריך בממרחים שונים ומשחקים במשחקי רצפה בכיתה או בחצר, כאשר הילדים בוחרים בעצם היכן הם רוצים להיות ונעים חופשי בין החללים. 



**הודעות **

•	טיטולים - בואו נחליט שמעכשיו כל אחד מביא 5 טיטולים. הימים חמים ואנחנו שותים הרבה מים. יש צורך ביותר החלפות מהרגיל. מקסימום ישאר לכם בתיק. 

•	משחות החתלה - לכל אחד ואחת משחת החתלה אישית - למי שיש צורך למרוח בבקשה הקפידו לשים בתיק עם שם ואנחנו כבר נוציא משם. 

•	מוצצים - תדעו שבגן אמורים להישאר שני מוצצים קבועים. יש לנו קופסא מיוחדת בשבילם וכל המוצצים מופרדים אחד מהשני, בכל יום הם עוברים הרתחה. כל שאר המוצצים נמצאים במגירות האישיות של הילדים ואתם יכולים לאסוף אותם משם.

•	תהלכי גמילה וחגיגות ימי הולדת - אנחנו עדיין בהסתגלות גם החדשים וגם הוותיקים. הקבוצה הולכת ומתגבשת יותר מיום ליום. כאשר נסיים את מרתון החגים והשיגרה שלנו בגן תתייצב כמו שצריך נתחיל לדבר על התהלכים עם ההורים הרלוונטים.

•	 חופשת סוכות מראשון עד שלישי וחוזרים לגן ביום רביעי :)

**שיהיה לכולם חופשה מהנה **

**ויקה, אלינור, שירז ואדריאן. **

****



## צעירים ב'

את השבוע הקדשנו ליצירת לו"ז קבוע בקבוצות הנפרדות שלנו. אנחנו מרגישות שהילדימות כבר הרבה יותר בטוחים במרחב לכן התחלנו לייצר בסיס למעברים קבועים בין הכיתות השונות, זמנים פעילויות וטקסים קבועים.

** ואיך זה נראה? **

בבוקר אנחנו נפרדים בחצר או בכיתה, לפי הנוחות והרצון שלנו. לפני ארוחת הבוקר אנחנו יושבים לחברותה קלילה ....שרים שיר יחד, אומרים בוקר טוב ולא שוכחים לשתות מים ולחלוץ נעליים. בארוחת בוקר אנחנו פוגשים את קבוצת הצעירים השנייה ונהנים מזמן בוקר משותף. 

אחרי ארוחת הבוקר אנחנו עוברים לכיתת המפגש שלנו (כיתת קיפוד על הזקן). המעבר יחסית חדש לנו, זה מרחב שאנחנו עוד לומדים להתרגל אליו (גם הוותיקים וגם החדשים) ולכן כשאני מציינת בפניכם כי לעיתים מתגלה קושי במעברים, זו הכוונה. אז מה אנחנו עושים כדי להתגבר? 

1.	הכנה- מדברים עם הילדימות לפני המעבר ומזכירים את המפגש, את השירים שנשיר, את החברים שנפגוש...

2.	עושים כל יום את הפעולות בסדר קבוע וחזרתי, גם במעבר עצמו וכרגע גם במפגש, כדי להקל על עניין החוסר ודאות ולייצר עבור הילדימות תחושת ביטחון- הם יודעים מה הולך לבוא וזה אכן מגיע 

**ומה עושים במפגש? **

שרים שיר בוקר קבוע שמפעיל את כל הגוף שלנו

"יד אחת עולה עולה....ומיד יורדת! השנייה עולה עולה....בוקר טוב אומרת בוקר טוב, בוקר טוב, הידיים סוב נא סוב, בוקר טוב בוקר טוב, הידיים סוב נא סוב!"   וממשיכים עם הרגליים והכתפיים...

השבוע המפגשים שלנו היו בסימן חברות 

אנחנו מסתכלים סביבנו, בודקים מי מהחברים לא הגיע לגן...ביום שישי הבחנו בכך שהחברה מנור לא הגיעה...ולמפגש הצטרפה חברה שלא ראינו הרבה זמן, וחלקינו אפילו לא הכרנו אותה....החברה רות שחזרה אלינו מחופשה!



הזמנו למפגש עוד חברה טובה.....טיטי הבובה! החברים כבר הספיקו להכיר ולאהוב אותה, היא עוזרת לנו מאוד...אנחנו אומרים לה בוקר טוב, שרים לה שיר, נותנים לה חיבוק ונשיקה....טיטי הבובה נשארת איתנו כל המפגש, ויחד בחרנו מקום בכיתה בו היא תשב ותסתכל עלינו...

יחד עם טיטי אנחנו צועדים יחד לגן ושרים 

"איזה בוקר נהדר...כאן מציץ מחלוני ואני צועד ושר...אל גני, גני שלי!

מחיאות פםפםפם וטפיחות פםפםפם נשיקות פםפםפם ולחישות." 



אחרי שצעדנו כל הדרך ופגשנו ציפורים, ראינו עצים גבוהים, כבישים ומכוניות. שמנו לב שבחלק מהבתים בדרך יש גם סוכה. שאלנו את החברים למי יש סוכה בבית ואיך היא נראית...גדולה או קטנה? שמחנו לגלות שגם בחצר שלנו יש סוכה... 

טיטי הבובה סיפרה שהיא קצת עצובה כי הייתה רוצה שיצטרפו עוד כמה חברים שהיא מאוד אוהבת... 

חיפשנו בכיתה את הקופסא הורודה...כשמצאנו, עשינו אגרוף עם היד ודפקנו עליה יחד. 

"טוק טוק על הקופסא מי ישן שם בתוכה? נעיר אותו בלחישה....וניתן לו נשיקה!" 

מתוך הקופסא הציץ אדון חמור! [שרנו לו שיר ](https://www.youtube.com/watch?v=BO2JjpKvLVc)כדי שלא יתבייש לצאת אלינו....

וגם הצפרדע הירוקה קיפצה לה מתוך הקופסא.... קפצנו[ יחד איתה ושרנו..](https://www.youtube.com/watch?v=s7R4geldEy8). 



אחרי המפגש  אנחנו יוצאים למשחק חופשי בכיתה הגדולה, שם אנחנו בוחרים האם להתחפש, לשחק בקוביות הגדולות, לעשות פיקניק, לבנות מסלול לרכבת, לבשל במטבח העץ, למכור בשוק, או לעשות קצת מכל דבר 

בחצר אנחנו פוגשים את החברים המוכרים מקבוצת הצעירים ויוצרים גם קשרים חדשים עם קבוצת תקוול'ה (בוגרים א') שמצטרפים אלינו. אנחנו משחקים לצידם, מתבוננים, לומדים לחלוק את המשחקים שלנו... ואוכלים יחד פירות וארטיק בננה צונן על הדק 

השבוע עברנו לישון בכיתה חדשה! הילדימות צלחו את המעבר הזה בקלילות והראו לנו כמה הם אלופים...

בכיתת השינה אנחנו משחקים קצת, שותים מים, מתארגנים והולכים עצמאית למזרונים שלנו..

אנחנו מזכירים לילדימות שאנחנו כאן איתם עוזרות להם להירדם ולא הולכות...השבוע שמענו יחד [שירים](https://www.youtube.com/watch?v=W7p4NVwpntg) אהובים של [עלמה זוהר ](https://www.youtube.com/watch?v=hoKmPMsLaoo)שעזרו לנו מאוד להירדם...





יחסית לשבוע שנקטע לו באמצע....הצלחנו להתקדם המון ! ליצור חברויות חדשות ולהסתגל לסדר יום. 

הרגשנו שאנחנו מסוגלות לדרוש מהילדימות דברים שבשבועות הקודמים טרם דרשנו (כמו לחכות בסבלנות לתורנו, להכיר בסביבה שלי, לחלוק ועוד..) 

מתוך הבנה שהילדימות זקוקים וצריכים את הגבולות. כן כן, גבולות היא לא מילה גסה, גם לא בעולם החינוך הדמוקרטי, להיפך. 

הגבולות מייצרים רשת של ביטחון עבור הילדימות בתוך הגן, ועוזרים להם "לנוע" בחופשיות ולהרגיש הכי בבית שאפשר 

**הודעות- **

\-	נבקש שלפרידה בבוקר תגיעו אחרי שסיימתם את כל הסידורים בגן (תליית תיק, קיפול עגלה וכו') היו פעמים השבוע בהם הורים נפרדו מהילדימות אך המשיכו להסתובב בגן. זה יוצר בלבול וקושי רב. 

\-	לא לשכוח לעבור עם הילדימות בסלסלת המים כדי להניח בקבוק. הסלסלה מסומנת בצבע אדום ותמוקם בנתיים בחצר על הדק. 

\-	איסוף הילדימות הוא עד השעה 16:30, מי שמעוניין בעדכון לגבי היום, הגעה עד 16:20

\-	בסוף היום אנחנו נמצאים בחצר/בכיתה, מוזמנים לאסוף דרך המבואה או דרך הדלת האחורית בחצר. 

\-	מזכירה שבתיק צריכים להיות 4 חיתולים, 2 סטים של בגדים נקיים ושקית לבגדים מלוכלכים. 

\-	אבקש שתעדכנו אותי בכל צורך, קטן עד גדול של הילדימות. אם יש משחה מיוחדת שמשתמשים בה, מאכל מסוים שנמנעים וכו'

באותו עניין וחשוב מאוד, אם עבר עליכם לילה או סופ"ש קשים, שעות השינה השתבשו, לא חשו בטוב....בבקשה תעדכנו. למידע הזה יש השפעה גדולה על מהלך היום של הילדימות וחשוב שנכיר אותו. 

**שבוע מעולה וחג שמח לכולם **

**שירז, ויקה, אלינור ואדריאן**





## בוגרים א- תקווה

חגים חגים חגים, ממש לקראת הסוף ומרגישים את רצף הימים קרב ובא ו ולמרות קיטועי החגים אנחנו ממש נהנים משחקים ומצליחים ליצור סדר יום מהנה.

תודה לכולכם על ההקשבה והיישום, הפרידות הקבועות - טקס תיק ובקבוק והקצרות נפלאות ומקלות פלאים, הדיאלוג והתקשורת הפתוחה עוזרים לילדימות להבין שכולנו בקו אחיד ובכך מקלים עליהם ובנוסף הבעת האמון בנו נוגעת בליבי ומגדילה לילדימות את היכולת לסמוך ולתת אמון בנו לצד החודש המבולבל שבו אנו נמצאים.

השבוע בסימן התקדמות, עצמאות וגבולות, למידה משותפת במשחק חברתי, הגדרת הקבוצה כאחד(- עבודת צוות ועזרה לחברים) וסדר קבוצתי שמביא עימו יכולת הקשבה ומקום לכל ילד וילדה לזרוח מול הקבוצה ובתוכה.

בבקרים הגענו במצב רוח יצירתי במיוחד, עבדנו עם פלסטלינה, השחלנו שרוכים, יצרנו גן חיות בתוך היער עם כל החיות שהיו על השולחן הנחנו קוביות ששימשו כסלעים, חלק מהחיות התחבאו וחלק עמדו עליהם והכנו מגוון קישוטים לסוכה

לאחר ארוחת הבוקר אנחנו מתחילים במפגשים שלנו, ביום ראשון הבאנו את קופסת הנגינה שלנו ומתוכה יצאו כלי נגינה אחד, אחד בתורו וחולקו לילדימות. הקשבנו לכל כלי ואחר כך ניגנו בתזמורת מופלאה יחדיו.

במפגשים  הבאים למדנו על סוגי בתים, ראינו שיש אנשים שחיים בתוך סירה, כאלה שחיים בבניינים מאוד גבוהים, אנשים שחיים בבתים שנבנים ממש מהר כמו הסוכה שלנו ואפילו כאלה שהבית שלהם ממש על גבם כמו הצב.  דיברנו על חוזק ויציבות הבתים וכל אחד סיפר איפה הוא גר (או איפה הוא רוצה לגור) בין הבתים נמנו סירות, חדרי ג'ימבורי ואפילו עננים. צפינו בהצגה שמציגה את שלבי בניית הסוכה ובנינו סוכה משלנו עם עצי מסמרים וסכך מעלי וענפים.

אחרי המפגשים בילינו עם עוד חברים מהצוות, החברים התחפשו במגוון תחפושות יחד עם צחי, יערה בחרה להיות נסיכה, נבו לסופרמן וליאו לכלה :) , הקשבנו לסיפור עם חן וגם עיינו בעצמנו בספרים ובנינו מגדלים גבוהים בקוביות.

יצאנו לחצר עם קבוצת יעקב, יצרנו אינטראקציות חדשות/ ישנות , הכנו ארוחות חול משותפות, עשינו קבוצת ספורט בבית העץ ופתחנו מספרה לצמות באדיבות תמר ודניאל :)

כשהתעוררנו ציירנו על נייר מראה ויכולנו לראות את עצמנו מבעד לציור, בנינו בתים,רכבות וסירות מלגו ופצחנו בריקוד הקפוארה שלנו שנהיה יפה יותר מיום ליום

ביום שישי נכנסו לכיתת קבלת השבת שנבחרה וישבנו בח' עם רווחים כדי שלקבוצת יעקב יהיה מקום בינינו, חיכינו וחיכנו וקבוצת יעקב הגיעו אחד אחד והתיישבו ברווחים שיצרנו עבורם, תמר ודור הוציאו מקופסת השבת את האדמה והים, החיות פוזרו בים וביבשה והתנין ישב על האדמה והים ביחד כי הוא יכול לחיות בשניהם, שרנו את שיר האדמה בהודיה לאדמה, לשמיים ולים בליווי תנועות מקוריות.

הגיע הזמן להדליק את הנר הגדול ולהפיץ אור, השבוע תומר היה מפיץ האור שלנו, שהפגין השבוע חברות טובה ועזרה לקבוצה. תומר ואבינועם מקבוצת יעקב הלכו להביא את הנר הגדול עם המריצה והדליקו את האור בחדר.

בסוף קבלת השבת לימדנו את קבוצת יעקב את ריקוד הקפוארה שלנו :)

**הודעות**

1.	 השבוע לא הוחזרו המצעים לכן לא צריך להביא לאחר החופש.                                 לאחר החופש אפשר לשלוח תמונה או להביא חפץ שנוכל לדבר על מה הילדימות עשו בחופש. חג סוכות שמח נתראה בריביעי

2.	מזכירה שאני זמינה לכם ולכן ואתם מוזמנים לדבר איתי, אני לחלוטין בעניינים ולא חיבים לפנות לאחי  

3.	גמילות וימי הולדת, רק לאחר תקופת החגים יש בכלל מה להתחיל לדבר

4.	בבקשה עדכנו אם יש משהו שקורה בבית/ שינויים/ לילה קשה.. המידע הזה רלווטי וחשוב למהלך היום. 

5.	ביום רביעי הקרוב תמר לא תהיה, איתי בקבוצה- אחי.

**שבת של שלום ואהבה**

**דניאל תמר אחי וצחי**





## בוגרים ב – יעקב

חודש לא קל עובר עלינו כעם .... 

מחופש לימי חול ושוב חופש אין סדר יום ....

 אין רצף ...הכל משתנה כל הזמן ואי אפשר באמת באמת להתחיל ... ואז הגיע יום כיפור חג האופניים והשקט ..... זמן מצוין לעצור ולנשום....

**חברות מהי ? **

חוץ מלהביא בקבוק מים כשחבר נופל .... חברות זה לראות שחבר הגיע בבוקר ומסרנו לו ברכת בוקר טוב ... כשרואים חבר משחק לבד או קצת מבולבלמציעים עזרה ומשחק משותף ... הדרך בא אני מבקש להצטרף למשחק או לשבת ליד.

אנו נעבוד המון על הנושא הזה השנה.. חברות אמפתיה והקבוצה שלי .



**הבית שלי** - מקום לשהות בו כשחם או קר בחוץ בלילה ובכלל המקום בו המשפחה שלי נמצאת וכל החפצים שלנו .

איזה סוגי בתים אנו מכירים ?

איגלו קפוא, בית במגדל קומות , בית על הקרקע עם גינה, אוהל .... סוכה .

בתים שאפשר להזיז ובתים שאי אפשר... 

מה חשוב בבית ? שיגן עלינו מהגשם אז צריך תקרה חזקה ועמידה ברוחות גשמים ושמש קופחת . 

קירות חזקים שיעצרו את הרוח העלים והליכלוך להיכנס אלינו הביתה .

חלונת - כדי שכן נבחר אם להכניס קצת קרירות מבחוץ או קרני שמש מאירות .

בתים שבונים מהר ובתים שבונים לאט לאט .....



**בחצר** ביקשנו מהלו יעקב למצוא את הבתים שלהם ... היו כאלה שבחרו להכנס לבית העץ או ההוביט וחלק שמצאו מקום תחת מתקן ג׳ימבורי, ארגז ציבעוני,בין קופסאות הלגו בתוך בריכת הכדורים או בהחבא מתחת לספסלי החצר .



צהריים אחד גילינו שבזמן שישנו נבנתה לה סוכה מרשימה בחצר הגן  ...נכנסנו פנימה ובדקנו  יש מסגרת מברזל שמתחברת כמו לגו ... יש יריעת בד ענקיתהעוטפת מבחוץ כמעט את כל המסגרת נשאר חלק ריק בשביל דלת כניסה . 

ישבנו בפנים והרגשנו את קרני השמש הקופחת על ראשנו וביחד הגענו למסקנה שצריך לשים משהו מעל כדי להגן עלינו ... מה נשים ?

חשבנו ממה עוד הגג התיקרה מגנים עלינו חוץ מהשמש .... גשם ! ברגע ירטיב לנו את הסוכה. 

שקד החבר שלנו הפתיע בוקר אחד עם ענפים גדולים של עץ זית ... הוא אמר שהביא סכך לסוכה .

התרגשנו מאוד בחנו את העלים הקטנים שהם עגולים ומאורכים קצת בצבע ירוק מיוחד ... 

דור מתח רשת לבנה שתהיה התקרה ומכליה את הענפים הגדולים .

ועכשיו הסוכה מוכנה .

אולי חסר לה קצת צבע אבל מוכנה .... נראה לכם שזה מספיק לנו ?! מיד ניגשנו למלאכת הכנת קישוטים לסוכה .



את השבת קיבלנו עם קבוצת תקווה בריקודי קפוארה מרשימים במיוחד אותם לימדו אותנו קבוצת תקווה- קבוצת הבוגרים השניה בגן(:

 

[ורקדנו לצלילי queen](https://youtu.be/rY0WxgSXdEE)



תודה לחן וצחי על העזרה השבוע הלו יעקב מאוד אוהבים את מעגל הצוות שלנו (:



**הודעות ועידכונים -**

סדינים רעננים (למי שקיבלו, לא שלחנו לכולם, רק לפי צורך)ובקבוקי מים מלאים ...



**חג שמח ושבוע קסום **

**אורטל ודור **
