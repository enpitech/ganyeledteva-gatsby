---
title: "סימני נובמבר: מחילות, חלזונות והרבה פירות הדר"
date: 2023-11-17T14:24:57.144Z
---
<!--StartFragment-->

שבת שלום לכל ההורימות,

שבת שלום לכל משפחות הגן,

שבוע נהדר עבר עלינו במקלטים ואצל אחינועם, מיד תקראו עליו, אבל רק רצינו לומר כמה אנחנו מתרגשות מכך שהקבוצה הסגולה מתאחדת תכף עם כל שאר הגן! שימו לב שנשלח אליכם מייל בנושא 🙂

**אחינועם, עומרי (מרחוק) וכל צוות גן ילדי הטבע הדמוקרטי**

## השכבה הצעירה

השבוע חזרו אלינו עוד חברימות אחרי תקופה ארוכה שלא התראינו! התרגשנו כלכך להיפגש ולהיזכר כמה כייף לנו יחד! מחכות כבר לראות את שאר החברימות שעדיין לא חזרו אלינו!

השבועות חולפים ואיתם גם עונה חדשה שהתחלפה- הרגשנו השבוע איך יותר קריר לנו בבקרים, שהאדמה לחה, שירדו קצת גשמים. השבוע גם בגינת המקלט וגם בבית של אחינועם הרגשנו את השינוי במזג האוויר. הפירות שאנחנו אוכלים גם מסמנים לנו על שינוי:) קלמנטינות, תפוזים ואפילו אשכולית!

**הקבוצה הסגולה**

אנחנו מתחילות לצקת מעט יותר תוכן לתוך המפגשים הקבוצתיים שלנו, ומתרגלות עם הילדימות קשב, קצב ותנועה. אנחנו מרגישות כמה הילדימות משתפים פעולה ונהנים לרקוד ולשיר יחד כקבוצה! השבוע העמקנו עוד יותר את המפגשים הקבוצתיים שלנו, הם מוסיקליים וחוויתיים! מה אנחנו עושות במפגש? מעגל בוקר טוב, ריקוד ותנועה:)

אתם מוזמנים להשמיע לחברימות חלק משירי המפגשים גם בבית-

[תיפוף על הגוף](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwj4gPapn8uCAxWhX_EDHVx1Dk8QwqsBegQICxAG&url=https%3A%2F%2Fwww.youtube.com%2Fwatch%3Fv%3DhocEh0TY2vw&usg=AOvVaw3t-ZESQ0nheMAIVNHROH87&opi=89978449)

[כולם מוחאים איתי כף](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwjLnve9n8uCAxUfVvEDHevwAkYQtwJ6BAgKEAI&url=https%3A%2F%2Fwww.youtube.com%2Fwatch%3Fv%3D5SlAjr9z21Q&usg=AOvVaw2MaxJ2GhiutJY9_2QPIHcq&opi=89978449)

[שקט שיהיה נם לו האריה](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwia0uXMn8uCAxXpSvEDHQEaDBkQtwJ6BAgJEAI&url=https%3A%2F%2Fwww.youtube.com%2Fwatch%3Fv%3DR81J666zXJ8&usg=AOvVaw1m9ckThuyWknNukC08LY-e&opi=89978449)

בית בתוך בית!

מזג האוויר הקריר עשה לנו חשק להתכרבל:) יחד עם הילדימות לקחנו שמיכות, כסאות ומשחקים מתחנו בדים, פרשנו מחצלת ובנינו אוהל, כן כן אוהל בתוך הבית! וגם במרפסת! בהתחלה הכנסנו לתוך האוהל מזרנים ובובות, ובהמשך אפילו כבר ערכנו את ארוחת הבוקר שלנו בתוכו! עשינו פיקניק ארוחת בוקר קבוצתי בתוך האוהל של קבוצת הסגולים, איזה כייף!

מה עוד עשינו באוהל?

שיחקנו, נשכבנו על המזרנים והתחבקנו יחד, הצצנו מבעד לאוהל במרפסת ומה ראינו? ציפורים, בניינים גבוהים, הרגשנו את הרוח הנעימה ואנשים נחמדים שמטיילים עם הכלבים שלהם:)

**הקבוצה האדומה**

השבוע התמקדנו בסביבה שלנו ובמיקום המיוחד שלנו! העמקנו את ההיכרות שלנו עם הגינה הנחמדה שיש לנו מחוץ למקלט. טיפסנו במדרגות, לאט לאט, צעד צעד ויצאנו החוצה! התישבנו על הדשא והתבוננו סביב:) אספנו לנו קצת אוצרות טבע- עלים, אבנים ודשא. בדקנו האם אפשר לצייר על הריצפה בעזרת האוצרות שלנו- כן! שיפשנו עלים על הריצפה, קישקשנו עם האבנים, כמה כייף!!

ואת מי פגשנו שם אחרי הלילה הגשום? חילזון! נתנו לו קצת מים, פרסנו מלפפון ויחד הבטנו באורח שלנו! מה יש לו על הגב? ומה הצבע שלו? האם יש לו ידיים, או רגליים?

האור בקצה המנהרה!

כמה חשוך יכול להיות במקלט? ממש חשוך!

איך נוכל להאיר את המקלט? בעזרת המתג הנורה והחשמל!

האם לבעלי החיים שחיים במחילות יש נורה?

מהיכן מגיע האור ומה רואים כשמתקרבים ליציאה?

לקחנו קופסאת קרטון ולתוכה הכנסנו פנס.

איפה אלומת האור, אנחנו רואים אותה?

ואם נחורר אותה מה יקרה?

נכון! הנה בוקע האור!

מזכירות לכם.ן לשבוע הבא סדינים נקיים, בגדים ומספיק חיתולים ליום ארוך.

בבקשה, זכרו לרשום שמות על הציוד, גם על החיתולים😉

**מאחלות סוף שבוע רגוע ושקט מכל צוות שכבת הצעירים- הילה, ענבר, אלמוג, רוני, גבי, נעמי, מיאל, שירז ואורית🌈**



## השכבה הבוגרת

השבוע הרגשנו כבר שהתעורר סוף סוף הגיע - הבקרים קרירים, הגשם הופיע, ויחד איתם שלך תופעות סתיות שנהנינו לגלות.

בבקרים, ילדימות הגיעו עם פרי שקטפו בדרך- תפוז או לימון… איזה כיף! ישבנו יחד וניסינו לקלף את התפוז. אנחנו המחנכות עשינו את הפתח ההתחלתי, אבל הילדימות העבירו את התפוז מיד ליד וכל אחד קילף חתיכה קטנה, עד שכל התפוז היה קלוף! ואז, יכולנו לחלוק יחד ולנשנש תפוז טעים. ומה נעשה עם הקליפות? מצאנו מקל ארוך בחצר, והשחלנו עליו את הקליפות - יצא מקל הליכה מעוטר לתפארת! על הדרך הרווחנו עבודה נהדרת על כוח ומימנות אצבעות!

השבוע גם החל בטפטופים קלים,  שביום שלישי הפכו למבול של ממש! חלקנו קצת נרטבנו, האדמה נרטבה, הצמחים שתו, ואנחנו נהנינו לחפש חלזונות בגינה. אספנו אלינו כמה שבלולים, וניסינו לבדוק: אילו ירקות החלזונות הכי אוהבים? עגבניות? פלפל? מלפפון? ומי ניצח? תשאלו את הילדימות (; בילינו שעות בהתבוננות בהם, ושמנו לב שהם אמנם דומים, אבל גם שונים. הדוגמה על השבלול שונה מחילזון לחילזון. אפילו האופי שלהם שונה! אחד אהב לצאת לטייל, ואחר בעיקר אהב לישון ורק יצא מהשבלול כדי לאכול… במהלך השבוע האכלנו, התבוננו, ניקינו את הקקי שלהם, ולבסוף - שחררנו בחזרה לטבע!

מה עוד עשינו? בגינה, נהנינו למצוא עלים שנשרו מהעצים בשלכת, להתבונן בפרפרים, לאסוף זרדים ולטייל המון לעולמות הדמיון.

הטרקטור בגינה לקח אותנו לספארי, הנדנדה הפכה לצוללת. ראינו עדרי זברות ולהקות דגים. יצאנו גם לטיולים בגינה עצמה, וגילינו היכן יש עצי פרי, איפה יש פרחים, ואיפה הדשא החדש . ובסוף שילבנו בין טיול בגינה לדמיון - יצאנו לקמפינג, בנינו מדורה מזרדים ועלים, הכנו תפוחי אדמה מבוץ, והכנו ארוחה נהדרת!

דיברנו קצת על המקלטים שלנו - עולים אליהם כמו בבית, או יורדים? יורדים! הם נמצאים מתחת לאדמה! מה עוד נמצא מתחת לאדמה? נמלים! בגינה ראינו שיירה של נמלים שנכנסות להן לחור באדמה. גם אנחנו ניסינו לבנות [שיירה של נמלים](https://www.youtube.com/watch?v=Uu1f83tN6tw), וגילינו שזה לא כל כך פשוט לשמור על מבנה של שיירה…

במפגשים קראנו על עוד חיה שחיה מתחת לאדמה - החולד. הוא חי במחילה שלו, ויוצא לרוב רק בלילה החוצה, כי האור מסנוור אותו. קראנו סיפור מצחיק על איך הוא מופתע לגלות את הירח (להוריד את הירח), וסיפור מצחיק נוסף, על החולד שרצה לדעת מי עשה לו על הראש. בגינה, ניסינו למצוא כניסות למחילות של חולד - מעניין מאוד האם יש חולד בשכונת ביצרון...

בשבוע הבא נמשיך להעמיק מתחת ומעל לאדמה, וכמובן בסתיו שעוטף אותנו מכל כיוון.

**בינתיים שבת שלום ומנוחה - לא לשכוח סדינים נקיים ובקבוקים מלאים!**

**צוות השכבה הבוגרת: חוה, מיכל, לין, עמנואל, נוגה, מייקי ולילה**