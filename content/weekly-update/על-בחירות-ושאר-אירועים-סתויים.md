---
title: על בחירות ושאר אירועים סתויים
date: 2022-11-04T13:36:45.543Z
---
**שבת שלום לכל משפחות הגן,**

בטרם נעבור לעדכון, שתי הודעות קצרות:

1. **עזרה ראשונה**: מעדכנים שבשבוע שעבר קיימנו קורס עזרה ראשונה לצוות. עברנו רענון על הנחיות מד"א ועל שלל מצבי חירום, תרגלנו סיטואציות מצילות חיים ואת השימוש בציוד החירום שלנו בגן. מנצלות הזדמנות זו לציין כי בגן מצוי דפיברילטור והצוות מאומן בשימוש בו, וכן כי באחרונה רכשנו גם מזרק אפיפן ולמדנו להשתמש בו.

מאחר ואנחנו מאוד מאמינים בחשיבות של קורס עזרה ראשונה, אנחנו רוצים להציע לכם להתאגד יחד ולעבור קורס כזה. אנחנו נוכל לספק את המקום (הגן) ולעזור מול הספק. במידה וישתתפו 20 הורים לפחות, עלות לכל אדם תהיה 40-50 ש״ח.

נצטרך לשם כך 2 הורים שירצו לעזור לארגן את המפגש- מי שבעניין בבקשה שלחו הודעה בפרטי לעומרי:)

2. **הרצאה על החינוך הדמוקרטי**: מזכירות שההרצאה הראשונה של השנה תתקיים בזום ביום שני הקרוב. נשלח לכם לינק להרשמה בוואטסאפ – מחכות לכם!

**שתהיה שבת מנוחה!**

## **שכבת הצעירים**

רגע לפני שנתחיל לספר לכם על השבוע שלנו, עדכון חשוב:

ביום ראשון הקרוב אנחנו נפרדים מרבקה שתסיים את עבודתה בגן עקב אי התאמה. עם זאת, הצוות עדיין נמצא בסד״ק מלא וזאת מאחר ואנחנו תמיד מתחילים את השנה עם גיוס עודף :) בכל קבוצה שלוש מחנכות:

בסגולים- מיכל, חוה ועדי

בורודים- שגיא, בר ויגאל.

בנוסף ממלאות מקום לימי החופש: הדר, נופר, ורוני.

מודים לרבקה על תרומתה בחודשיים אלו ומאחלים לה הצלחה!

**סתיו, סתיו**

השבוע נהנינו משבוע סתוי נעים, המשכנו למשש ולחקור עלים. לכיתה הכנסנו קופסא גדולה, ניערנו והקשבנו וניסינו להבין מה יש בה. המון עלים מרשרשים! הוצאנו את העלים מהקופסא, התבוננו בקופסא וראינו שיש בה חריצים דקים שבדיוק מתאימים להשחלת עלים! אנחנו מאוד אוהבים השחלות – פעילות מהנה ומרכזת שמאפשרת לנו לעבוד על מוטוריקה עדינה על הדרך.

הסתיו מביא עימו לימוד של הרבה מיומנויות חדשות. בשל קרירות הבוקר, ילדימות רבים מגיעים עם חולצות ארוכות. ומה יקרה אם נשחק בשולחן המים או נשטוף ידיים? השרוולים יירטבו, וזה לא כל כך נעים... התחלנו לעבוד על הפשלת שרוולים: איך עושים זאת? מרימים יד ישרה למעלה, ומשתמשים ביד השנייה בשביל למשך את השרוול מהמרפק. בשלב זה אנחנו עוד עושות את מרבית ההפשלה, אבל בעזרת הרבה תרגול הילדימות גם יידעו לעשות זאת בקרוב! מוזמנים לתרגל גם בבית.

מה עוד מביא עימו הסתיו? ציפורים נודדות! אנחנו מאוד אוהבים להתבונן בדרוריות הקבע שלנו בחצר, ומתרגשים כשהן נוחתות לנשנש פירורים שהשארנו אחרינו בחצר. התבוננו לשמים וניסינו לראות ציפורים נוספות. הדרוריות קטנות, בצבעים חום-לבן-אפור. האם אנחנו רואים ציפורים בצבעים, צורות וגדלים אחרים? בחצר שלנו בינתיים לא... אבל בדרך לגן אתם מוזמנים להתבונן ולחפש עוד ציפורים – ציפורי עיר קבועות וציפורים שרק עוברות כאן...

**בחירות**

לא, אנחנו לא מדברים על פוליטיקה בגן, אבל השיח שלנו מבוסס הרבה על הבחירות האישיות שלנו, בכל רגע ביום. אני יכולה לבחור לשחק בארגז החול או בשולחן המים, אני יכול לבחור לאכול מלפפון או גזר. אני יכולה לבחור לחלוץ נעליים מיד בכניסה לגן, או להישאר איתן עד מנוחת הצהריים, וכן הלאה... בהדרגה אנחנו משלבים את הבחירות שלנו בשיח שלנו עם הילדימות. במהלך השנה נמשיך לבחון את אפשרויות הבחירה שלנו, ואיך הן משפיעות על היום שלנו – ככל שהילדימות יתבגרו ויוכלו להבין יותר ויותר את המשמעויות של בחירה.

בינתיים, שתהיה לכולם שבת מנוחה – נתראה ביום ראשון עם בקבוקים מלאים וסדינים נקיים!

**צוות שכבת הבוגרים – שגיא, בר, יגאל, חוה, עדי, רבקה, מיכל, הדר ונופר**

## **שכבת הבוגרים**

**ליל כל הקדושים** 

השבוע התייחסנו לחג המשעשע והצבעוני הזה, שלהפתעתנו מלא בתוכן המתאים לגיל הרך חוץ מתחיית המתים כמובן (:

גילינו שזו  הזדמנות מצוינת לחשוף את הילדימות למרקמים שונים- רכים, רטובים, קרים, ספוגיים מתפוררים. כמובן שזה יכלול קצת חרקים ועכבישים כמיטב המסורת. ארגז התחפושות נכנס לכיתה וההתרגשות גדולה זו הזדמנות נהדרת לתרגול לבישה ופשיטה של בגדים.

סיטואציות שונות בחצר הובילו אותנו לשיח על בהלה..מה זה אומר להבהיל את החבר/ה שלי? למשל כשאנו שואגים.ות בחצר על החברימות או רודפים.ות אחרי מישהו.י … האם זה נעים להם.ן? 

**בצק כתום שחור**

גם הבצק שלנו התחפש לכבוד ליל הקדושים! אז איך בצק מתחפש? 

את מחצית מהמים צבענו בגואש כתום וחצי שני בגואש שחור. עירבבנו שתי קערות, ולאט לאט הידיים נצבעו יחד עם הבצק. שלב העירבוב הצריך סבלנות ולעיתים הרגיש שהצבע לעולם לא יטמע. אספנו עוד סבלנות והבנו שבעהודת צוות נלוש עד שיצליח. בהמשך הפעילות ניסינו לגלגל שבלולים ליצור עכבישים ודלעת כתןמה.. גילינו מה קורה כשמערבבים את שני הצבעים: המון גוונים של כתום(: 

**תוספת כתומה לארוחת הבוקר**

עוד סימן ליל קדושים והפעם לארוחת בוקר לנבחרת הירקות שלנו הוספנו דלעת מתקתקה… הילדימות ניגשו בחשש טעמו ורובם ממש אהבו. תמיד משמח לנסות משהו חדש ולראות כמה הילדימות פתוחים להתנסות. במפגש פגשנו את הדלורית, וסיפרנו לילדימות שיש מנהג להפוך את הדלורית למנורת פרצוף.. איך עושים את זה? התחלנו להבין איך בכלל פותחים אותה - היא גדולה וקשה. הבאנו סכין והתחלנו במלאכה הורדנו חלק עליון שיהיה הכובע… בפנים היא כתומה - הוצאנו בזהירות את הפרי וטעמנו מדהים שהיה טעים יותר לא מבושל! 

הגענו לגרעינים אותם אספנו לקערה - לאחר שיתייבשו נשתול בגינה. 

לאחר שכל הדלורית התרוקנה חשבנו יחד איפה יהיו עיניים ופה, כיבינו אורות והכנסנו בזהירות נר קטן והופ יש לנו מנורה.. שעם הזמן גם המתיקה את הכיתה בריח נעים וחמים. 

 

**חלון סתווי**

שקיפות דביקה פעילות מקסימה מלאה בחקר כמה מעניין להתבונן מעבר לטפט ולראות את החברימות נגכנו בו הוא דביק! מה עוד רפשא להדביק חוץ מאת השיער שלנו והאצבעות? עלי שלכת… כל ילד.ה קיבלו סלסלה עם עלים יבשים וטריים שנדבקו על הטפט השקוף. העלים שבורים, מתפוררים, נדבקים, נופלים ויוצרים יחד תמונה של חלון סתווי.

**בחירות בשכבת הבוגרים**

איך בחרנו? במהלך הימים האחרונים שמנו דגש מיוחד על הבחירות שלנו…

איך אני בוחרת להיפרד בבוקר?

איך אני בוחרת להצטרף למשחק?

מה אני בוחרת לעשות כשאני רוצה צעצוע מסוים?

מה ההשלכות -מהי התוצאה של הבחירה שלנו.

אז מה בחרנו? שמות לאחוות שלנו!

במהלך החודש האחרון הילדימות הציעו רעיונות לשמות את הכל אספנו וכתבנו השבוע צימצמנו יחד ל4 אפשרויות שאיתם יצאנו לבחירות.

בחירות בכיתה- סידרנו את הקלפי יצרנו עמדה לכרטיסי הבחירה- שמנו וילון כי זו הצבעה סודית. וכמובן תיבה עם חריץ לשם נוכל לשלשל את הבחירות שלנו.

אז מה התוצאות?

בכחולים נבחרו השמות אחוות הפרפרים ואחוות העכבישים.

בצהובים נבחרו השמות אחוות השור ואחוות הקנגורו.

**שיר המעגל**

אנחנו והילדימות אוהבים.ות מוסיקה וכדי לפתוח את הפסקת המים המשותפת אנו שרות שיר באנגלית :

<https://youtube.com/shorts/-yTb2BIjfao?feature=share>

זה עוזר לילדימות להיות מרוכזים בפעילות הקבוצתית, מעשיר אוצר מילים ונותן לנו עוד קצת קצב לטקסי השכבה שלנו.

בשבועות הקרובים נמשיך לעסוק בכל מה שקשור לסתיו - וגם אתם יכולים לעשות זאת בדרך אל הגן: התבוננו בשמיים, התייחסו לקרירות הבוקר וכמובן גלו עלים יבשים על המדרכה. ממליצות על חלק מהעלים לדרוך - כי זה כיף - וחלק איספו לנו …. נשמח לקבל בבקרים עלים יבשים לפינה של סתיו בגן.

בינתיים, שתהיה שבת סתוית של מנוחה - נתראה בראשון עם סדינים נקיים ובקבוקים מלאים!

**צוות שכבת הבוגרים - אורטל, גבי, רוני, לימור, מייקי ונופר**