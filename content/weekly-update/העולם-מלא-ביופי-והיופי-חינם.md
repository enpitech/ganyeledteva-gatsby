---
title: 'העולם מלא ביופי והיופי חינם '
date: '2018-03-24T17:33:25+03:00'
---
עדכון שבועי - ילדי הטבע הדמוקרטי 24.3

שבת שלום לכל המשפחות שלנו!

בסוף השבוע סיימנו לארוז 13 מארזי מזון שנתרמו על ידי משפחות וצוות הגן, תודה ענקית על שיתוף הפעולה והזרימה! הייתם מדהימים.

חופשת פסח מיום שישי (ערב ליל הסדר) 30.3 עד 8.4 (יום ראשון עובדים). 

ביום חמישי נבקש מכם לאסוף את כל הציוד של הילדים- מוצצים, בקבוקים, שמיכות, . נבקש גם לרוקן את המגירות. בחופשת הפסח אנחנו מנקים יסודי את הגן ונשמח אם תעזרו לנו לרוקן אותו מציוד. באותה הזדמנות ממליצות להחליף לשמיכות קיץ למי שטרם החליפו, וגם להחליף מוצצים שבגן. 

עצמאות הילדים והילדות- העונה מתחלפת, ואיתה מגיעות רכישות חדשות של בגדים/ סנדלים/ בקבוקים- אנחנו רוצות לבקש מכם להקדיש שניה של מחשבה- כשאתם קונים בקבוק/ סנדלים שאלו את עצמכם- האם הילד/ה שלי יצליחו לפתוח לבד את הבקבוק? או שיהיו תלויים במבוגרים? האם הילד שי מסוגל לנעול נעל עם שרוכים? המטרה שלנו היא לאפשר לילדים והילדות כמה שיותר מרחבי שליטה בחייהם האישיים. השתדלו לרכוש להם בגדים ואביזרים שיהיו נגישים להם לפעולה עצמאית. בנות- קחו בחשבון שהבנות שהולכות עם שמלות מתקשות לעיתים קרובים להסתדר איתן בשירותים. 

התחדשנו השבוע במבער חדש לגן שלנו שאותו אנחנו מדליקים בכל בוקר (הרחק הרחק מהישג ידם של הילדים והילדות) ובו מטפטפים שמנים אתריים שהמתאימים להרגעת הילדים והילדות ושמירה על בריאותם. 

שוב מבקשות להזכיר את זמני ההגעה לגן בבקרים: 7:30-8:30 ובימי שישי 8:00-9:00, השתדלו להגיע בזמן. 

יתושים יתושים יתושים- מכה נוראית בשכונה שלנו!!! בכל מקום יש יתושים. אנחנו רואים ילדים מגיעים עקוצים בטירוף... ולפעמים גם נעקצים בגן. אם הילד/ה שלכם נוטה להעקץ בכמויות, אנחנו מציעות לכם למרוח לילדים חומר שמרחיק יתושים. יש המון טבעיים וגם מדבקות.

תודה על ההתגייסות הסיום מגפת הכינים בגן. אנחנו ממש לקראת הסוף. תמשיכו להתמיד בסירוק! :)

שבת חמימה ונעימה

אחי וכל צוות ילדי הטבע הדמוקרטי

> אפרוחיה

השבוע המשכנו ללמוד על נושא האביב, ברחבי הכיתה פוזרו פרחים מחומרים שונים, למדנו לעצור, להתכופף ולהריח אותם! יצרנו לנו גינה משלנו! לכל ילד הוצע לבוא, לקחת פרח כסוף ולצייר עליו עם גירים, אחכ הנחנו את הפרח על דף גדול והדבקנו אותו בעזרת מדבקות.

הילדימות כל כך נהנו מהגירים שהצענו כל יום בשלב כזה או אחר של היום לצייר. גילינו גם שכשאנחנו מפזרים את הסלסלה שלהגירים אפשר לאסוף אותם בחזרה וזה גם משחק מעניין, לא פחות מהציור עצמו :)

השיר שהכי עניין את הילדים השבוע הוא ["התרנגול" ](https://youtu.be/7IkKiYZQjWs)מתוך תנועחיה. הריקוד שלו מעט מורכב ורוב הילדים התבוננו בעניין ורק אחרי כמה שירים התחילו לרקוד כמו תרנגולים- התהלכו תוך נפנוף בכנפיים, חיפשו זרעונים עם הרגלים ואכלו בעזרת המקור.

אנחנו רואות שהילדים למדו בשבוע שעבר לטפל בבובות כמו שמטפלים בתינוק, והם ממש מחכים אותנו ואתכם, מלטפים ומחבקות, משקים מבקבוק, משכיבים לישון ומזמינות למשחק. בשלב הזה אנחנו לא מתערבות במשחק ולא מוסיפות רעיונות חדשים, אלא מתבוננות מהצד בלבד.

עקב החום הגדול שכבר ממש הגיע למחוזותינו, אנחנו מציעות משחקי מים בחצר, בכדי שהילדים יוכלו להתרענן ולהתקרר. הילדים מאוד אוהבים לחוש מים, בוץ וחול רטוב, זו הזדמנות נפלאה להחשף בשמחה למרקמים ותחושות חדשים ונהדרים.

עם זאת, זמן החצר מתקצר מעט ובשעות החמות מאוד אנחנו חוזרים לכיתה להתרענן עם פרי מתוק ומשחקי קופסא או יצירות רגועים יותר, שמאפשרים לגורים ולגורות לשמור מעט אנרגיה ולאכול ארוחת צהריים בנחת.

הודעות-

קרם הגנה!!! מי שעוד לא צייד את הילד/ה בקרם הגנה, אנא שלחו ביום ראשון, זה קריטי לבריאות של ילדיכם. אם אתם לא זוכרים אם שלחתם, כתוב על הלוח ברובריקה של החוסרים.

הילדים שורטים את עצמם הרבה לאחרונה, תבדקו את הילד/ה שלכם.

בשבוע הבא נוסיף למפגשים שיר שתהל אוהבת במיוחד, הודות לשיתוף של אמא לירון! אתם מוזמנים מאוד לשתף אותנו מה הילדים שומעים בבית.

מגבונים!!! הרבה לא שלחו מגבונים החודש, אנא בדקו על הלוח אם שלחתן או לא ושלחו. מזכירה, 4 חבילות לכל ילד/ה.

שיהיה שבוע נפלא, 

קרן, אלינור וטלי 

> צעירים א'

שבוע אביבי וחם לכולם! 

אז השבוע הזה הזכיר קצת יותר את הקיץ במידות החום ולכן התאמנו את הפעילות בחצר למזג האוויר. הקפדנו להזמין את החברימות לשתות מים לעתים קרובות, שיחקנו הרבה בשולחן מים ובוץ, שיחקנו בלנקות את הג'ימבורי עם מים וליפות מקלחת, התזנו מים על החברים באמצעות שפריצר ועוד ועוד. 

למרות כל השתיה והמשחק במים עדין היו חברים סמוקי לחיים בחצר שהיה להם חם. כדי לעזור לחברימות להתמודד עם החום בבקשה תקיפדו להלביש את הילדים בחולצה קצרה מתחת לסווטשרט ושימו בתיק קרם הגנה שנוכל לשים להם בשעות המסוכנות של היום. 

השבוע עסקנו הרבה בעונה המבלבלת הזו האביב. על הלוח בכיתת המפגש תלינו עננים שהסתירו את השמש. הראנו לחברים שבאביב השמש יוצאת מבין העננים והקרניים שלה מחממות את האדמה והגוף, פרחים מתחילים לפרוח ואל הפרחים מתעופפים פרפרים שבאים לשתות צוף מתוק. באביב לפעמים חם ונעים, לפעמים חם מידי, לפעמים קר ונושבת רוח ולפעמים אפילו יורד גשם קל. הקשבנו יחד ליצירה ["אביב" של ויוולדי](https://youtu.be/l-dYNttdgl0) ודמיינו איך אנחנו מורידים את הבגדים הארוכים ומרגישים את השמש החמה, כיצד החיות מתחילות לצאת החוצה ובכיתה מתעופפות ציפורים ופרפרים ששותים צוף של פרחים נפתחים. ואז לפתע פתאום התחילה לנשוב רוח שובבה וירד גשם שהרטיב לנו את הראש הלחיים והאף ואנחנו והחיות כולנו הסתתרנו מפני הגשם. במנגינה החוזרת של היצירה שרנו יחד: 

"הנה האביב הגיע

ציפור ראשונה הפציעה

נריע, לארץ חדשה!"

שירים נוספים ששרנו יחד היו "פרפר פרח חי" מאת ח.נ ביאליק "וגינה לי" מאת לוין קיפניס

[פרפר פרח חי](https://www.youtube.com/watch?v=zkS4kVMs-88)

[גינה לי](https://www.youtube.com/watch?v=KMMR2-qD_6Y)

לכבוד האביב ביקרה אותנו כל יום תולעת הספרים והביאה לנו את הספר "הזחל הרעב" מאת אריק קרל

"באור הלבנה,

מוטלת על עלה

ביצה קטנה.

שבת אחת זרחה השמש החמה ו-פלופ!

מן הביצה יצא זחל קטן ורעב מאוד"

כל יום הזחל הרעב אוכל לו פרי או ירק אכל עד שהוא נהיה לזחל גדול ושמן שיוצר לעצמו פקעת ממנה בוקע - פרפר נהדר! 

גם בחברותא ערכנו הצגה בהשראת העונה והמחזנו את [שיר הפתיחה של פרפר נחמד ](https://youtu.be/HA9ISkl9bzA)(הפרפר מוטיב חזק חחח)

הבאנו לכל שחקן בהצגה מטפחות שיהיו עבורו כנפיים של הפרפר והעמדנו פנים שאנחנו פרפרים שעפים בשדה. הרחנו את ריח השדה, מסרנו דרישת שלום לשמש בשמיים ולכל החברים בכיתה, קראנו ביחד סיפור, שתינו טיפת צוף וכמובן ששוב נהנינו לעוף בשמים. קודם כל צפינו איך ארז ויהונתן ממחיזים את ההצגה ואחרי שצפינו בהצגה הנהדרת הזמנו את כל החבירימות להצטרף ולהיות פרפרים בעצמם.  במיוחד אהבו החברים למסור דרישת שלום לחברים אחרים ולשתות טיפת צוף

רצינו לשתף אתכם בעוד כל מיני שינויים וטקסים קטנים שנוצרו בחודש האחרון ופשוט לא יצא לנו לכתוב עליהם בעדכון עד עכשיו: בארוחת הבוקר, לפני שאנחנו מתחילים לחלק צלחות אנחנו עושים שיר או דקלום קבוע. הדקלום הוא כוכב ישן שחזר לסיבוב הופעות נוסף, "הצב" של דתיה בן דור: 

"צב צב,  צא צא! 

לא רוצה ולא רוצה!"

החברים אוהבים להציע לצב אורז ופלפל אדום או צהוב, אבל לכל הצב עונה "לא רוצה!". רק שמציעים לצב נשיקה על המצח והאף הצב יוצא ונותן נשיקות לאחד החברים, כל פעם חבר אחר. 

השיר שאנחנו שרים הוא ["עורו קומו ציפורי שיר"](https://youtu.be/HHMwFVQGmNY) של עידית סולקין. 

החברים עושים את תנועות השיר בהנאה מרובה וחלקם כבר שרים את כל המילים. כמעט תמיד החברימות מבקשים שנשיר את השיר שוב וצריך להזכיר להם שהגיע הזמן לאכול ארוחת בוקר. 

כשאנחנו נכנסים למפגש התחלנו להשמיע לחברים [רשימת שירים](https://www.youtube.com/playlist?list=PLkWpJlOVCV0kwnrz6BPrBl1wpOxT7sO3o) קבועה שבסופה מתחיל המפגש. החברים ממש אוהבים את השירים האלו ואתם מוזמנים להשמיע להם אותם בזמנכם החופשי

עוד שינוי שעשינו במפגש הוא לעשות לחברים מקומות קבועים. כל חבר וחברה בחרו להם חיה - עידו בחר תיש, ארז פרה, יערה ציפור ג'ונאם חזיר ועוד ועוד. את החיה שבחר כל חבר הדבקנו על קירות המפגש וככה כל חבר וחברה יודעים שהמקום שלו נמצא מתחת לחיה שהוא בחר. המקום הקבוע הופך את הכניסה למפגש לטקס ובכך נותן לכל חבר וחברה תחושת ביטחון גדולה יותר במרחב הכיתה. אם אתם סקרנים לדעת מה החיה של הילד שלכם, אתם יכולים לבדוק את המגירות במבואה. לכל מגירה הוספנו גם את החיה שהחברים בחרו בזמן המפגש. 

המון מזל טוב לנבו שחגג השבוע יום הולדת! נבו כיבד אותנו בפנקייקים לארוחת הבוקר ועוגה אותה טעמנו אחרי שסיימנו לחגוג במפגש. נבו הביא לנו מתנה קצת אחרת לגן - קלפי יוגה לילדים איתם התחלנו לשחק בחברותא. 

הודעות ותזכורים: 

\*שמיכות קלות

\*קרם הגנה בתיק

\*מצעים לראשון

\*מגבוני מרץ למי שעדין לא הביא

באהבה,

ענת והדר

> צעירים ב'

סתיו וחורף כבר מאחורינו… כמעט..

את הבוקר אנו פותחים עם ציוץ הציפורים החלון שנפתח והאביב שנכנס …

אז, איך יודעים שבא אביב?…

מסתכלים סביב סביב…

בכל מפגש בוקר אנו צועדים אל הגן ופוגשים חיות עצים וכל מיני אנשים.. אבל הפעם הדרך היתה שונה הרגליים מכירות את הדרך והעיניים כבר זוכרות את הנוף…שפתאום השתנה לו.

גילינו שבפינת הרחוב האפורה והמשעממת פרחו להם פרחים ציבעוניים שקיבלו המון מים בחורף ועכשיו השמש הנעימה נותנת להם חיים, חום ואהבה.

ראינו פרפר אדום נוחת על ענף… בואו נעקוב אחריו… כמה הוא מהיר פתאום נעלם לו…. 

על המדרכה גילינו שייירה ארוווכה של נמלים נזהרנו לא לדרוך שמנו לב שלחלקן יש גרגירי מזון על הגב.. חיפושית אדומה עם נקודות שחורות נחתה לנו על הכתף אמרה שלום ועפה לה…

אז איך יודעים שבא אביב?…. מסתכלים סביב סביב.

בפעילות מלאת הדימיון הזו הבנו שאם לא היינו מתבוננים סביב היינו מפספסים את האביב אז…

בהלו יעקב אומרים - תפקחו את העיניים תסתכלו על העולם …..

[דתיה בן דור שוב בשיר מדויק-
](https://youtu.be/2ld48DxIQ_U)

מי שלא מביט מפסיד

תפקחו את העיניים תסתכלו אל העולם 

העולם מלא ביופי והיופי חינם 

תענוג להסתכל איזה יופי לעיניים

אם יודעים להסתכל החיים יפים כיפליים

אז מי שלא מביט… 

מפסיד את כל היופי, מי שלא מביט מפסיד!

זו לגמרי העונה האהובה עלי כמה שאני אוהבת את האביב. 

השמש זורחת,הבגדים הארוכים נותרים בודדים בארון ואת השכבות אנו מקלפים ….

חרקים מכל פינה מגיעים הם שונים ומסקרנים ואנחנו בהלו יעקב קיבלנו אותם באהבה … התחלנו כמובן עם הסיבה העיקרית שהם פה הפרחים כמובן כל כך יפים שונים וציבעוניים… למדנו שאת הפרחים אנו לא קוטפים אפשר להריח ולהתבונן ואפילו ללטף בעדינות אך אם נקטוף הפרח ינבול ….

בעיצומו של מפגש הבוקר ניכנס פרפר אדום התעופף סביב ונחת על הריצפה התבוננו בו וואו כמה שהוא יפה הוא ממש נראה כמו פרח - פרח חי.

הפרפר סיפר שהוא מחפש ענף ואם אפשר עם כמה פרחים כי הוא רוצה לנוח .

הקשבנו ל[שיר ](https://youtu.be/qvUOP3J055o)והתרגשנו לפגוש חברים נוספים לפרפר.

פרפר אדום שיחק עם הרוח היה עייף ורצה לנוח ראה פרחים על ענף ירד וישב

פרפר אחד על ענף פורח, פרפר אחד על ענף..

פרפר כחול שיחק עם הרוח היה עייף ורצה לנוח ראה פרחים על ענף ירד וישב……

שני פרפרים על ענף פורח, שני פרפרים על ענף.

פרפר צהוב שיחק עם הרוח היה עייף ורצה לנוח ראה פרחים על ענף ירד וישב

שלושה פרפרים על ענף פורח ,שלושה פרפרים על ענף.

חזרנו השבוע לסיפור [הנמלה והצרצר](https://youtu.be/VQX_achGHew) אם אתם זוכרים בסתיו דיברנו עליהם העונות מתחלפות ושוב הגיע הזמן למלא את מחסני המזון בקן הנמלה כי אחרי חורף קר הכל נגמר.

ואת הצרצר העצל הרוצה לשיר ולרקוד כל הזמן …

החברים הזכירו לי שבסיפור כשירד גשם הצרצר ביקש מקום בביתה החמים של הנמלה ..

ועכשיו איך שהאביב הגיע פגשנו בצרצר ובנמלה שוב.

והיא מתרוצצת ואוספת והוא מנגן ושר ….  

שאלנו האם הצרצר למד ושיפר את עצמו … לא… נקווה שעד החורף ילמד שאפשר גם להנות מהשמש וגם לדאוג לחורף כי הוא תמיד מגיע בסוף.

דיברנו על השיירה הארוכה של הנמלים וניסינו לזחול אחד אחרי השני וכראינו גרגר מזון רחוק מהשיירה הלכנו ודאגנו לחזור מהר.

שיירה של נמלים

בדרך בין הגיבעולים

אין לה סוף אין התחלה 

איזו שיירה גדולה .

ניסינו לפעול כמו נמלים חרוצות ואספנו בעבודת צוות קוביות מפוזרות חזרה לארגז שלהם , עבדנו יחד דאגנו לא לדחוף לא התחרינו אחד בשני ידענו שהמטרה הסופית היא לסדר יחד ולא כמה אני אוספת וכמה מהר אתה הולך.

בסוף שמחנו יחד כמו שהלו יעקב יודעים לעשות בהגזמה מוחלטת (:

לקראת סוף השבוע הבאנו מסגרת חלון גדולה ועל הריצפה הנחנו פרחים שמש מגפיים וצעיפים הנחנו פרפרים ושבלולים … ושאלנו עכשיו אם נתבונן מהחלון מה נראה מגפיים?! לא…. פרפרים כן!!! הבנו שאנו מסדרים חלון לאביב… קישטנו מיינו ארזנו מעילים ושבלולים והדבקנו פרחים ודבורים.

בסוף התבוננו בחלון נשמנו נשימה עמוקה מלאה באוויר נקי ורייחני אחחח האביב כבר כאן.

ואיך אפשר מבלי להתנסות בלעוף מהר מהר לינוק צוף ולחיות בכוורת התבוננו בסירטון של דבורה מתעופפת היא ממש מהירה עפה מפרח לפרח יונקת כאן קצת ושם קצת … אולי היא טועמת ?

פיזרנו פרחים על הריצפה ושיחקנו משחק שאנו מכירים היטב בשיש מוזיקה אנומתעופפים וכשהיא עוצרת אנו עוצרים בפרח שבחרנו ויונקים צוף לא לשכוח להמשיך לנפנף בידיים אנחנו עדיין באוויר(: 

ברקע הקשבנו ל[מחול הדבורה 
](https://youtu.be/6QV1RGMLUKE)

היה מצחיק ומהיר .

בשולחן היצירה השבוע פגשנו כורכום כתום כצבע מצוין לשמש החמה… הריח והצבע שמסרב לרדת מהידיים ריתק אותנו.

מזלג למריחת צבעי גואש  יצרנו שמיים כחולים ודשא ירוק.

כתרים אביביים קישטו את ראשינו 

ופרפרים ציבעוניים עם נצנצים זוהרים כמה ציבעוני הוא האביב.

קבלת השבת שלנו עם הזמן משתנה ומקבלת את אופי הגן.

טקס משלנו, טקס שבו נאמר תודה לכל מה שחווינו הרגשנו וראינו השבוע … 

אנו פותחים בשיר קסום 

על האדמה מה אוהב לצעוד

מעלי שמיים גבוהים כחולים מאוד

והאור בהיר ומפיץ את העולם 

שלום, שלום שלום לכולם.

במהלך השבוע אנו מתרגלים אמפתיה, חברות ועבודת צוות ובכל שבוע יש את הילד/ה שבדרך האישית שלהם עברו תהליך אלו ילדים שנבחרים להיות מפיצי האור שלנו ותפקידם להדליק את הנר הגדול הענק!! אנו מזמינים אותם ומספרים לשאר ילדי הגן והצוות למה דווקא הם נבחרו עזרו לחברים במהלך השבוע היו אדיבים וסבלנים.

הטקס הזה מעצים אותם ובתקווה ידרבן אותם להתמיד ולתרגל את הערכים האלה.

זמן של הרפייה ורוגע הילדים נשכבים על הריצפה על הבטן או הגב אנו עוברים עם קערה טיבטית המשמיעה צליל עמוק ומרגיע ומדקלמות טקסט מתפילילה שהותאם לשבת 

עכשיו זה הזמן בעיניים עצומות

לנשום נשימות עמוקות ושלמות

שבת שלום לגוף שזקוק למנוחה 

כל השבוע הוא שיחק ,צחק ובכה

שבת שלום גם ללב שנרגע לו עכשיו

כל השבוע התרגש כעס ואהב….

הילדים כל כך אוהבים את הרגע הזה הם שקטים.. שוקעים..

אנו מסתובבות בניהם עם מטפחות רכות ונעימות…

דרך קסומה רגועה מלאה בהשלמה וחברות לסוף שבוע רענן .

לקבוצת הלו יעקב הצטרף ילדון מתוק - גיא אוהב חיות במיוחד את שושנה.

הלו יעקב קיבלו אותו בידיים פתוחות החיבור היה מהיר .

הלו יעקב לקחו את האחריות להכיר לו את כל המקומות הסודיים בגן …(:

ברוך הבא גיא ולהורים שלי ושירן.

הודעות- 

יום א׳ בנוהל סדינים רעננים ובקבוקי מים מלאים.

שמיכות מעבר- נהייה חם ושמיכות הצמר קצת מוגזמות אשמח אם תשלחו שמיכות מעבר עם שם .

מגבוני חודש מרץ תזכורת לאלו שלא הביאו .

שבוע אביבי וקסום

אורטל ודור

בוגרים



"שלום לכם בנות, שלום לכם בנים, מה שלומכם ומה העניינים? שלומנו טוב תודה ויוצא מן הכלל, כי פגשנו אתכם ויש לנו קהל!" (עכבר העיר עכבר הכפר/דתיה בן דור) את השבוע שלנו פתחנו עם חברים חדשים, שיצאו אלינו מתוך הספרים- עכבר העיר ועכבר הכפר. הם הציגו לנו את הספרים השונים בצורה קצת שונה, מלווה בהרבה פרצופים מצחיקים. החברים כבר מכירים המון ספרים בספרייה, וכאשר אנו מציגים את הספרים המוצעים להחלפה, החברים נוטלים על עצמם את תפקיד הספרנית! מספרים לשאר החברים האם מדובר בספר מצחיק, מפחיד, שמח, עצוב? מנסים להיזכר מה מסופר בסיפור ולבסוף שואלים האם החבר ממליץ על הספר?



יום ראשון הוא יום שנוי במחלוקת, מצד אחד קצת קשה לנו לחזור לשגרה אחרי סופ"ש ארוך עם אמא אבא והמשפחה, מצד שני אנחנו מתרגשים ושמחים לחזור לגן ולפגוש את החברים. זהו יום מעט יותר עמוס רגשית עבורנו ולכן אנחנו מתנהלים איתו בהתאם.. מה עוזר לנו מאוד? שילוב חוויות מהבית לתוך עולמנו בגן. החברותה בבוקר מוקדשת לסיפור חוויות שונות ומשונות, איפה טיילנו, את מי ראינו ועם מי שיחקנו? זוהי הזדמנות נהדרת עבור החברים להכיר את עולמם הרחב יותר של החברים שאיתם אנו מבלים יום-יום, וזה עוזר לנו מאוד להיזכר ולחשוב מה עבר עלינו (לעיתים מדובר גם בזיכרונות של חצי שנה אחורה וגם בסדר☺ ) אנחנו עובדים קשה על מנת להתאפק עם הסיפור שלנו ולהמתין שהחבר שכעת מדבר, קודם כל יסיים את דבריו ורק אנחנו נוכל להמשיך. אנחנו עושים המון תרגילים שבהם אנחנו מנסים לדבר כשיש המון רעש. האם שומעים אותנו? האם אנחנו שומעים את החברים שלנו? תרגילי הסבלנות עובדים הרבה גם על הזיכרון שלנו, אנחנו מתמודדים עם בעיות שמתסכלות גם אותנו המבוגרים- "שכחתי מה רציתי להגיד..." חיכינו כל כך בסבלנות שיגיע תורנו לדבר ובדרך כבר שכחנו מה רצינו להגיד...מה אפשר לעשות? גילינו שלחלק מהחברים עוזר אם נהיה כולנו בשקט בשקט למספר שניות עד שהחבר ייזכר, חברים אחרים מעדיפים שנמשיך הלאה ונחזור אליהם ברגע שיזכרו.



ובחזרה לחוויות- ביום ראשון אנחנו נהנים מאוד לשלב את החוויות בעיקר אם הן מוחשיות. השבוע לדוגמה, אריאל הביא לנו מהקטיף תפוחי אדמה קטנים וגזר סגול!, יחד קילפנו והתרשמנו- זה בהחלט שונה ממה שאנחנו מכירים! את תפוחי האדמה החלטנו לצרף לארוחת הצהריים, ואת הגזר הסגול גירדנו ואכלנו לארוחת בוקר. אני סיפרתי לחברים שביום שבת קטפתי לימונים מיוחדים מהעץ בבית הוריי שבקיבוץ. מהשקית הוצאנו המון לימונים קטנטנים, שלטענת החברים היו התינוקות של הלימונים. הסברנו שאלו לימוני ליים חמוצים במיוחד! בארוחת הבוקר כל חבר קיבל חצי לימון וסחט לעצמו על הירקות, על הטחינה או ישירות על הצלחת. אתם לא מאמינים איזה צירוף מקרים! גם שחר קדרון הביא איתו מהקטיף בסוף השבוע לימונים! אבל בשונה מלימוני הליים, היו אלה לימונים ממש גדולים. כיוון שכבר השתמשנו בלימונים לארוחת הבוקר, חשבנו מה אפשר לעשות עם הלימונים הגדולים של שחר? לימונדה!! יצאנו לחצר, חתכנו וסחטנו לימונים, הפרדנו את הגרעינים וראינו איך מתוך כל לימון יוצא מלא מיץ! הוספנו מים ומעט סוכר, ושתינו לימונדה קרה ומרעננת. החברים כל כך התגאו בלימונדה, שביקשו לחלק לכל העוברים ושבים, גם לנהג המשאית שראינו מבעד לגדר הגן.



מה קורה בחוץ? בבוקר עדיין קריר, וביום השמש יוצאת וכבר ממש חם! איך אנחנו יודעים שחם לנו? אנחנו מעדיפים ללבוש בגדים קצרים ולא ארוכים, אנחנו כבר לא מגיעים עם מעילים לגן..אנחנו צמאים ושותים הרבה יותר, ובחצר אוהבים להשפריץ מים ולשחק עם בועות סבון! אז מה אנחנו יודעים? הגיע קיץ!!! לא...מה פתאום, איזה מבולבלים אנחנו, זה עוד לא קיץ....זה האביב!! כבר מתחיל להתחמם, השמש זורחת עד שעה מאוחרת והמון דברים חדשים מופיעים בחוץ.



תפקחו את העיניים תסתכלו על העולם/דתיה בן דור



תפקחו את העיניים,



תסתכלו על העולם,



העולם מלא ביופי



והיופי חינם,



תענוג להסתכל!



איזה יופי לעיניים



אם יודעים להסתכל



החיים יפים כיפליים!



אז מי שלא מביט



מי שלא מביט



מי שלא מביט מפסיד את כל היופי.



מי שלא מביט



מי שלא מביט



מי שלא מביט



מפסיד!



הבאנו לכיתה חלון גדול מעץ ודימינו שזהו חלון ביתנו. התעוררנו בבוקר- הוצאנו יד מהחלון והרגשנו שממש חם בחוץ! הסתכלנו לצדדים, למטה, למעלה ולא ראינו שום דבר...איך זה יכול להיות? איפה האביב? אולי נקרא לו? "אביב....אביב....בוא כבר אביב!" והאביב עדיין לא הגיע. היינו עצובים! למה האביב לא הגיע למפגש? רצינו להכיר אותך ולשאול אותך המון שאלות. מתי הציע שנתקשר ל"אביב שלו" (אחיו הגדול), אולי הוא יוכל לעזור לנו. ניסינו להתקשר לאביב בטלפון אבל הוא עדיין לא הגיע. איזה אביב עקשן...מה נעשה? אולי נשכב, נעצום את העיניים, נחלום חלומות נעימים על האביב, וכשנתעורר אולי הוא יגיע? אחרי דקה או שתיים (כל יום הצלחנו קצת יותר..) פקחנו את העיניים, הפלא בפלא! כמה יופי! על הרצפה מפוזרים המון דברים יפים, אולי זה האביב? בואו נביט ונחליט.. תחילה בחנו את כל האלמנטים שנמצאים על השטיח, פרחים, פרפרים, חיפושיות, שמש, כוכבים, ועוד המון המון דברים. מה שייך לאביב ומה לא? האם המגפיים שייכים לאביב? לא...מה פתאום! שמנו אותם בצד. האם המטרייה שייכת לאביב? לא...מה פתאום! שמנו גם אותה בצד. האם העננים שייכים לאביב? החברים החליטו שכן, כיוון שמדובר בעננים בצבע תכלת, לא בהכרח ירד מהם גשם..הבחנה מעניינת במיוחד ☺ הוחלט להשאיר את העננים. כך הבחנו ומיינו את האלמנטים השונים עד שנשארנו רק עם פריטים רלוונטיים לאביב. 



הזמנו כל חבר בתורו לגשת לחלון- להציץ ולהביט. תוך כדי שהחבר מביט מהחלון, החברים שרים " שוחי מסתכל סביב סביב, ורואה את האביב...באביב הוא רואה את...." (לקבלת הלחן אתם מוזמנים לשאול את החברים, או אותי☺ ) ואז החבר בוחר אלמנט מתוך האביב שמונח ברחבי הכיתה, לדוגמה- פרפר כחול. כל חבר מדביק את מה שבחר על החלון, וכך יצרנו לעצמנו חלון אביבי וצבעוני במיוחד. הקדשנו מחשבה רבה למיקום של הפריט על החלון- איפה נדביק את השמש, את העננים? איפה ישב לו הפרפר, אולי ליד הפרח, או ליד החיפושית?



בהמשך השבוע הזמנו את גיא, חבר חדש שהגיע לגן. גיא אמנם קטן מאיתנו והוא מצטרף לקבוצת הלו יעקב, אך במסגרת שבוע ההסתגלות שלו, גיא טייל עם אחי במרחבים שונים והכיר את הגן על בוריו..לימדנו את גיא את משחק החלון האביבי שלנו ונתנו לו אפילו להדביק כמה פרחים על החלון. החברים היו מאוד סבלניים כלפיו והבינו כי הוא נמצא כרגע במעבר לא פשוט. הזכרנו שגם חלק מאיתנו חוו הסתגלות לגן שהיה עבורם חדש לגמרי. העלינו חוויות וזיכרונות מצחיקים מתקופת ההסתגלות שלנו, נזכרנו איך החברים שכבר הכירו את הגן עזרו לחברים החדשים ואיך היום כולנו כבר מרגישים כל כך בבית.



באחד המפגשים הסתכלנו בחלון ופתאום ראינו חיה חמודה, צבעונית וקטנה. זחל? איך הגיע לכאן הזחל הזה...הזחל היה קצת רעב, הוא חיפש אוכל. חשבנו איך אפשר לעזור לזחל הרעב ומתוך הקופסא הוצאנו כל מיני מאכלים. ביום הראשון הזחל זלל וזחל דרך תפוח 1,אבל עדיין היה רעב! ביום השני זחל וזלל דרך 2 אגסים,אבל עדיין היה רעב! ביום השלישי זלל וזחל דרך 3 שזיפים, אבל עדיין היה רעב! ביום הרביעי זלל וזחל דרך 4 תותים, אבל עדיין היה רעב!, ביום החמישי זלל וזחל דרך 5 תפוזים, אבל עדיין היה רעב! ביום השישי הוא אכל כל מיני דברים (כמו גלידה ועוגה, שהחברים הזכירו שבגן אנחנו לא אוכלים). החברים הציעו לתת לזחל קוראסון, פיתה עם חומוס וכל מיני מאכלים שבבוקר אנחנו אוהבים לדמיין שאנחנו מכינים. הזחל כבר לא היה רעב, והוא הפך לזחל ממש גדול. הזדחלנו בחדר, עד שהתעייפנו ועצרנו לנוח. בזמן שישנו, מטפחת דקה עטפה את גופנו, הפכנו לגולם! איך זה יכול להיות? המשכנו להתכווץ בתוך המטפחת עד שפתאום שמענו צלילים, היה זה ציוץ של ציפורים ( הפרח לפרפר/רוחמה רז). הוצאנו יד ורגל, פיהקנו והתעוררנו לחיים חדשים. התמתחנו וגילינו שיש לנו כנפיים! עם המטפחת הצבעונית התעופפנו בחדר כמו פרפרים ושרנו-



"פרפר, פרפר, פרח חי, רד נא מהר, שב עליי.



רד נא מהר, צא וצא, ומכוסי טל שתה.



פרפר, פרח חיי. רד נא מהר ושב עליי."



הזכרנו שהפרפר היא חיה מאוד עדינה, הכנפיים שלה שבריריות ועלולות להיפגע אם נתפוס אותן בחוזקה. כשאנחנו מתעופפים בחדר אנחנו לפעמים נתקלים בפרפרים אחרים ויכולים לפגוע בהם, תירגלנו התעופפות נעימה ורגועה, מבלי לפגוע בפרפרים אחרים. הייתה זו הזדמנות נהדרת להזכיר שגם כשאנו משחקים- בחצר, בכיתה או בגינה אחה"צ אנחנו צריכים להיזהר לא לפגוע בחברים שלנו, חלקנו אוהבים מאוד משחקים יותר אקטיביים כמו תופסת וחלקנו מעדיפים משחקים רגועים יותר ולכן עלינו לשים לב שאנחנו לא פוגעים בחברים.



המשכנו להתעמק בגלגול חייו המעניין של הפרפר דרך משחק של כרטיסיות זיכרון שהכנו בעצמנו (תוכלו לקבל אותם השבוע הביתה!) כל חבר קיבל 4 כרטיסיות קטנות של ביצה, זחל, גולם ופרפר. סיפרנו סיפור על חייו של הפרפר, ששילב את כל גלגוליו השונים. החברים הרימו בכל פעם את הכרטיסייה המתאימה בהתאם לסיפור, תוך התייעצות אחד עם השני. קישטנו וצבענו את הכרטיסיות ושיחקנו בהנאה רבה!



בהמשך השבוע עבדנו בקבוצות קטנות והכנו חלון אביבי משלנו. הייתה זו יצירה בשלבים, שדרשה מאיתנו מיומנויות שונות ומגוונות. הדבקה מסוגים שונים בתוך מסגרת, גזירת חלון, קישוט ושוב הדבקה. החברים כבר לגמרי בשלים ליצירות מורכבות ומאתגרות ומפגינים יכולות ומוטיבציה רבה בתהליך ההכנה. גם את החלונות תוכלו לראות ואף לקחת השבוע☺



החברים לא יכלו להישאר אדישים לכמות המזון והמוצרים שהצטברו בכניסה לגן, והתגאו לשתף ולהזכיר מה הם הביאו. הזכרנו שאלו מוצרים עבור האנשים שאין להם הרבה דברים בבית וצריכים את העזרה שלנו. בסוף השבוע ארזנו וקישטנו את הארגזים. תודה לכל המשפחות על ההירתמות!



תופים, תופים- יש לנו שיר קבוצתי! חלקכם פניתם אליי ושאלתם מה זה השיר שהחברים מזמזמים- "איפה, איפה את ציונה?" אז זהו השיר הקבוצתי שלנו, אנחנו משמיעים אותו בזמנים שונים במהלך היום ואוהבים לקרוא כולם יחד- איפה איפה את ציונה????



הודעות ותזכורות-



נוהל קיץ:



ביגוד- הימים נהיו חמים מאוד, השתדלו להלביש חולצות קצרות כבר מהבוקר (ומעליהם במידת הצורך ג'קט או חולצה ארוכה), אנחנו יודעות שיש ילדים שיותר קשה להם המעבר, אם יש קשיים בנושא אפשר כמובן להיעזר בנו.



סנדלים- אפשר ומומלץ לבוא עם סנדלים (אם עדיין קצת קריר בבקרים, גרביים וסנדלים זה הלוק החדש). זו ההזדמנות להזכיר שאי אפשר להגיע לגן עם כפכפים או נעלי אצבע מטעמי בטיחות.



קרם הגנה- אמנם בחצר יש הצללה, אבל העור שלנו עוד רגיש ועדין. אנא הביאו עמכם קרם הגנה בתיק, שעליו רשום השם.



שמיכות- עכשיו כבר באמת אין צורך בשמיכות פליז וצמר, תבחרו ביחד עם הילדים שמיכה קלילה שאיתה ירצו לישון בגן, שימו בתיק ואנחנו נדאג לבצע את החילוף.



שיחות אישיות להורים יתקיימו אחרי פסח, נעדכן בהמשך לגבי זמנים מדויקים.



משמח מאוד לשמוע שהחברים נפגשים אחה"צ, אנחנו שומעים מהם המון חוויות טובות וציפייה למפגשים האלו. מוזמנים להמשיך ולשאול לגבי צימודים אפשריים לפגישות! ונא לא להתקמצן בתמונות מפגישות ומחוויות שלכם בבית בכלל, אנחנו תמיד שמחות לקבל☺



נוהל יום א'- תיקי ספר, בקבוקים מלאים וסדינים נעימים.



שבוע חמים ונעים למשפחת ציונה,



שירז וליטל
