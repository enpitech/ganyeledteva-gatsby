---
title: הרמת כוסית גזעית בקהילת ילדי הטבע הדמוקרטי
date: '2018-11-10T19:59:28+02:00'
---
**שבת מנוחה!
**

מרוב אירועים והתרגשויות שכחנו לספר לכם כי בשבוע שעבר כל הצוות כולו עבר קורס של עזרה ראשונה והחיאת ילדים ותינוקות.

במסגרת שלוש השעות האלו למדנו דרכי התמודדות עם מגוון מקרים איתם אנו עלולים להתמודד כמו: פגיעות ראש, פרכוסי חום, חנק, איבוד הכרה והפסקת נשימה. הקורס הזה חשוב מאוד בעיקר כי חשוב לנו שבמקרי חירום, התגובות לא יתבססו על פרשנות אלא על ידע ופעולות סכמתיות, מאחר והיכולת לדעת מה לעשות עשויה להציל חיים ולהקטין משמעותית את הנזק.

זו הזדמנות מצויינת לספר לכם כי בגן שלנו ישנו מכשיר דפיברילטור- מכשיר שוק חשמלי לצרכי החיאה. החוק בישראל אומר כי בעל מקום בו ישנם מעל 500 אנשים מחוייב להחזיק מכשיר שכזה, אנחנו מצאנו כי גם בגן יש מקום למכשיר כזה וכיום, למיטב ידיעתי, אנחנו אחד הגנים היחידים בארץ שמחזיקים במכשיר זה.

עם כל אלו, העקרון החוזר על עצמו בכל קורס כזה, ובו אנחנו גם מאמינים הוא החשיבות שבמניעה. יותר מכל יכולת להתמודד עם מצב חירום, כדאי פשוט להמנע מהם ע"י שמירה על בטיחות, תנאים ומרחב בטוח לילדימות הם קריטיים מבחינתנו ולכן אנחנו מקפידים גם על יצירת מרחב בטיחותי וגם על הנהגת כללים חשובים מאוד כמו למשל: מיקום חומרי הניקוי בשירות המבוגרים, בגובה, עם דלת נעולה, איסור הכנסת ילדים למטבח ללא פיקוח צמוד של מבוגר, איסור יציאה עם משקאות/ סירים רותחים מהמטבח, איסור הכנסת בלונים, משחקים קטנים שמתפרקים וכדומה.

בעניין זה אני ממליצה בחום לתת לייק לעמוד "בטרם" זהו ארגון שכולו מתמקד במניעת סכנות לילדימות.

נאחל לעצמנו שלא נזדקק לאף אחד מהכלים שהזכרתי. 

1. בעניין דומה- לאחרונה הורים וסבים סבתות מגיעים לגן עם בלונים, אני מדגישה כי חל איסור מוחלט על כניסת בלונים לגן! אני גם ממליצה לכם להמנע משימוש בבלונים גם בבית, מדובר בסכנת חנק... 
2. מזכירה כי קבלת הילדימות עד השעה 8:30 בלבד!!!! לאחר שעה זו, תאלצו להמתין בחצר, עד שהמחנך/ת הרלוונטיים יתפנו. בכל מקרה, אין לעבוד במבואה החל מהשעה 8:30,זוהי שעת ארוחת הבוקר של הצעירים והמעבר מכביד עליהם. 
3.  כמה כיף היה לנו לפגוש את כולכם וכולכן במסיבה שלנו ביום שישי! מרגש לראות את כולנו כקהילה מגוונת ואוהבת חוגגים יחד, שמחים יחד... 
   ואיך היתה עינב שלנו הא? תודו שהיא מדהימה.

תודה רבה לכם על המתנות המגניבות!! 

תודה מיוחד לסיון אמא של רות שהקדימה והקדישה מזמנה הפנוי לסידור החצר שעה לפני שהגעתם... ותודה לכל ההורים וההורות שפינקו במשהו טעים והוסיפו לשולחן שלנו  ולכל אלה שטרחו ועזרו במהלך האירוע....

5. הודעה על התאריך של אירוע חנוכה שלנו תמסר בשבוע הקרוב.

**שבת מנוחה
**

**באהבה
**

**אחי וצוות ילדי הטבע הדמוקרטי**

## צעירים א'- שמוליק

## 

אנחנו ממשיכים בהתמקדות החינוכית שלנו בנושא הסתיו, והשבוע עבר עלינו שבוע סתווי במיוחד. היה לנו הכל מהכל… קצת עננים, קצת רוח, כמה ימים של גשם ואז פתאום הגיעה השמש ונעשה לנו חם מאוד ..

מזג האוויר המשתנה, גרם לנו לנהל שיח שלם סביב הבגדים והנעליים שלנו: מדוע היום אנחנו לובשים סוודרים ונועלים נעלי התעמלות?… ירד הבוקר הרבה גשם האם אפשר לחלוץ נעליים? תראו גרביים אני גורב/ת! אבל רגע איך בעצם מורידים גרביים מהרגל? 

כך אנחנו משתמשים בנושא הסתיו כדי להתחבר לנושא נוסף בו אנחנו מתמקדים- פיתוח מודעות לגוף שלנו. כיצד אנחנו שומרים עליו בימים של גשם, בימים קרירים או חמים. ומה עושים כשאנחנו מרגישים שקר לנו או חם לנו. 

**חברותא
**

את היום שלנו אנחנו מתחילים משני דיקלומים קבועים.  מעירים קצת את הגוף עם ״תיפוף על הגוף״ - מתופפים מתופפים ואז… משפשפים את הידיים! מתופפים, מתופפים, ואז…. ציפצוף על האף… ביפ! ושוב מתופפים, מתופפים ו… פרצוף! איזה פרצוף? מצחיק ככל הניתן! ובפעם האחרונה מתופפים, מתופפים… מהר מהר!…ו…ליטוף! אחח כמה נעים! 

אחרי שהגוף עירני לחלוטין אולי נצליח לבנות מגדל גבוה גבוה עד השמיים… איך נבנה? בעזרת הידיים! את כפות הידיים נכווץ לאגרופים ונתחיל… אגרוף, על אגרוף, על אגרוף, על אגרוף, על אגרוווף… וזה הסוף! בום!!! 

מה שבעיקר חשוב כאן הוא לא רק לחזק קשר עין-יד אלא גם לפתח את המוטוריקה הגסה, להבין שהאגרופים מתפסים כלפי מעלה ואינם נשארים במקום וכמובן לחזק את הדימיון שלנו. בנוסף הצליל משתנה בהתאם לגובה המגדל… מתחילים מלמטה מצליל נמוך ולאט לאט עולים בסולם הצלילים עד שמגיעים למעלה לצליל הגבוה מכולם והמגדל קורס… מעניין למה :)  

כעת אנו מביטים סביב ומברכים לבוקר טוב את החברים שהגיעו לגן ושואלים לשלומם של החסרים…

השבוע תהלי שלנו היתה חולה כל השבוע! הרגשנו את חסרונה מאוד ומדי בוקר שלחנו לה חיזוקים עם נשיקות וחיבוקים!

ומה בנוגע לחברים הנוכחים? השבוע הצטרף אלינו חבר חדש ומתוק במיוחד ושמו בישראל נריה! 

נריה השתלב בקבוצת שמוליק בצורה מדהימה וכבר מהרגע הראשון זה הרגיש הכי טבעי ונכון, כאילו הוא איתנו מתחילת שנה! החברים בשמוליק הכירו לנריה את המשחקים בכיתה ובחצר ועטפו אותו בהמון אהבה!  

**משחקי שמוליק
**

במעבר שבין ארוחת הבוקר למפגש מצאנו לנו זמן משחק המפתח את הדימיון! 

לכיתה שלנו הגיעה שרביט קסמים מיוחד במינו ואת החברים הוא הפך בכל פעם לחיה שונה. 

אברה - קדברה! כל שמוליק הופכים ל… נחש! פססס… לפתע כל החברים החלו לזחול על הבטן בפיתולים… 

שוב קסם!…הפעם כל שמוליק הופכים ל… חתולים! מיאווו!…. ואז החלו להישמע קולות של יללות ״מיאו מיאו!״ החברים התהלכו על 4 ממש כמו חתולים… מתלקקים.. מתנקים ומהר מהר חוזרים למקום לקסם הבא… 

ובפעם האחרונה… אברה-קדברה! כל שמוליק הופכים ל…אריות! ״ראאאאררר!!!״…. נשמעו שאגות בכל הכיתה ופתאום מאורי שלנו נורא נבהלה והחלה לבכות! ״מה קרה?״ שאלנו אותה… ״השאגות נורא חזקות!״ מיד עצרו החברים את המשחק וכולם ללא יוצא מן הכלל הקיפו את מאור ועטפו בחיבוקים, נשיקות וליטופים. כל זה ללא תיווך או הכוונה מצידנו… פשוט כך זיהו השמוליקים שחברתם בצרה ומיד ניגשו לעזרה!      

**מפגש
**

מצפייה בילדים הרגשנו שהם כבר לחלוטין מוכנים לחידושים וגיוונים בגזרת המפגשים.

אנחנו פותחים את המפגש בשיר בוקר רגוע ונעים המזכיר לנו את כל הדברים הנעימים שאנו שומעים ורואים בבקרים…  

> ״בוקר שמש, אור אור 
>
> רחש, רוח, שיר, ציפור
>
>  פרח רך מניד גבעול
>
> בוקר טוב לכל…״

השמש זורחת, הבוקר בא! צריך להתארגן לגן! 

נשטוף את הפנים, נצחצח את השיניים, נלבש חולצה ומכנסיים או אולי בכלל שמלה או חצאית… ננעל נעליים וניצא לדרך… לאן לאן? לגן! 

> ״איזה בוקר נהדר
>
> כאן מציץ מחלוני 
>
> ואני צועד ושר
>
> אל גני גני שלי…״

ואת מי אנחנו פוגשים בגן? את החברים, הגננות ואת טיטי הבובה כמובן! 

אומרים בוקר טוב לטיטי הבובה ומציצים לראות מה מסתתר בתוך הקופסא.

לאור והחידושים הרבים החלטנו להישאר גם השבוע בנושא העלים כדי לא להעמיס על הקבוצה שינויים רבים מדי בו זמנית.  

בעזרת טפט שקוף ועלים הכנו וילון לכיתת השינה שלנו. את הוילון הדבקנו על החלון ומדי יום כשאנחנו הולכים לישון או מתעוררים מהשינה אנחנו מתבוננים בעלים שעל החלון.

ביום אחר החלטנו לפתח את המוטוריקה העדינה וקרענו דפי עיתון לרצועות. אותם העפנו למעלה גבוה ממש כמו עם העלים… באיזשהו שלב גם אנחנו הפכנו לעלים, נשרנו מהעץ לאדמה. הרוח נשבה וגרמה לנו להתגלגל על הרצפה מצד לצד… 

למדנו שיטה חדשה שבעזרתה יהיה לנו קל יותר לאסוף את כל העלים והגיזרי עיתון.. קודם כל יוצרים ערמה ואז אוספים אותה בשתי הידיים היישר לתוך השקית. כך העלים והעיתונים נאספים בפשטות ובמהירות. 

לסיום המפגש אנחנו שומעים את אחד השירים האהובים עלינו במיוחד - \
[״החמור״/ תנועחיה 
](https://www.youtube.com/watch?v=BO2JjpKvLVc)

אותו אנחנו מצבעים בריקוד זוגי מקסים במיוחד! 

וכמובן אי אפשר לצאת לחצר בלי רוצי שמוליק!! …. 

**חצר
**

גשם גשם… בוץ בוץ.. ארגז החול שלנו התמלא במעט מים והחול הפך לבוץ… אותנו זה כמובן לא מפחיד, להיפך! זו הזדמנות מצויינת ללמידה! כך למשל למדנו להכנין קציצות והכנו מהבוץ עוגות שאינן מתפרקות! 

למדנו לנוע בזהירות על הדק כשהוא רטוב ולשמור על הגוף שלנו ושיחקנו בבתי העץ, רכבנו לעבודה של אמא ואבא על הבימבות עם מלא תיקים על הכתפיים.

הפכנו את השולחן לפינת מרפאה בה לילי ״לא הרגישה טוב״ ואלי הרופאה טיפלה בה! לאט לאט הצטרפו אלינו עוד רופאים ורופאות וכל אחד ואחת עם שיטות הריפוי שלהם. פעם כוס חול, פעם מגרפה… אולי בכלל סירופ לשיעול או נשיקה… 

**הודעות
**

\#  שמות שמות שמות!  נעליים חדשות? תתחדשו! עכשיו בבקשה לרשום שם אחרת נתבלבל… אין פשוט אין לנו את היכולת לזכור את הנעליים של כל הילדים בקבוצה. 

\# אנחנו רואות אתכם מדי בוקר מניחים את המגבונים בשידה שבשירותים ומסמנים בטבלה - כל הכבוד!! 

\# מחר נוהל יום ראשון- סדינים רעננים ובקבוקי מים מלאים! 

**שבוע נפלא,**

**ויקה וחולוד 
**

## צעירים ב'- שולה

## 

"טיפ, טיפ, טף טיפות של מים, על הראש, על הלחיים, על הבטן על הגב...ב....? סתיו!!!!!" 

שיר השבוע שלנו, [בא הסתיו](https://www.youtube.com/watch?v=5r6T9GosjSA), הוא שילוב מצוין של הנושאים בהם אנחנו מתמקדים כעת בשולה, סתיו והגוף שלנו. 

השבוע טיפות של מים הגיעו לבקר אותנו, לרוב זה קרה בלילה כשישנו, וכשהגענו לגן בבוקר התרגשנו לגלות שהדק רטוב, הדשא רטוב ומה עוד? 

חיפשנו עקבות של הגשם בחצר...

המצאנו תנועות לשיר, אנחנו מדגדגים עם האצבעות את הראש, הלחיים, הבטן והגב וכשמגיעה השאלה "ב.....?" אנחנו צועקים כולנו יחד: "סתיו!!!!" 

הלמידה אודות הגוף שלנו היא עניין רוחבי, בשונה מלמידה ספציפית של היכרות וקשירת קשרים כמו עם עונת הסתיו. כאן יש מורכבות שבאה לידי ביטוי ברבדים שונים, החל מהיכרות עם איברי הגוף שלנו, הכרת גבולות הגוף שלי ( מה אני מסוגלת לעשות ומה לא?), המרחב הפיזי סביבי, שיווי משקל וכו'....

**מאירועי השבוע בשולה
**

סוף סוף הרכב מלא בשולה!

השבוע הצטרף אלינו חבר אחרון חביב ומתקתק, נטע א.כ או בשם הבמה הזמני שלו "נטע האהר" (נטע אחד בקבוצה כבר יש, אז הילדימות החליטו לקרוא לו "נטע האחר"....גאוני בסה"כ). 

הילדימות קיבלו את נטע באהבה רבה והרעיפו עליו המון חום ואהבה. 

כשנטע הולך הביתה בצהריים, הילדימות היו ניגשים לשאול, "איפה נטע האהר?" ישבנו יחד על הדק והסברנו שלנטע עוד קשה להישאר ימים שלמים בגן ואנחנו נותנים לו את הזמן והמרחב שלו להסתגל. רק אחרי שיישרנו ואישרנו את הסוגיה היה אפשר להמשיך את היום שלנו... 

**מפגשולה
**

הטקסים הקבועים שלנו במפגשים כבר הפכו לחלק בלתי נפרד מסדר היום שלנו,

כשאנחנו נכנסים למפגש מחכה לנו סלסלת הנעליים האדומה במרכז השטיח, לצלילי המנגינה "תומבה בומבה תומבה בים" אנחנו נכנסים לאט לאט וחולצים נעליים. 

השבוע היו ימים בהם הדשא היה רטוב...מה קרה בלילה? "גשם!!!!" החברים עונים בהתרגשות שיא.

ומה יקרה אם נחלוץ את הנעליים שלנו ונוריד גרביים? נרטב ונתקרר...כבר יש לנו סימן מוסכם לקריר! 

צליל מצחיק עם הגרון "קריררררר", כל החברים עומדים ומנסים לרעוד (משימה מאתגרת מאוד) מזיזים קצת את הראש, נוקשים קצת בשיניים, אפשר לנסות לחבק עם הידיים.... 

בכל בוקר אנחנו מחפשים בכיתה את טיטי הבובה. אולי היא מתחת לשטיח, אולי מאחורי הווילון האפור? אולי היא בכלל מסתתרת בבטן של החברים? אנחנו בודקים אם היא שם והחברים נקרעים מצחוק...

השבוע קרה דבר מעניין, כשחיפשנו את טיטי בבטן, כמו בכל יום, גילינו שמתחת לחולצה אין בטן! אז מה יש? עוד חולצה?!? איך זה ייתכן, לאן הבטן נעלמה? 

חשבנו יחד למה צריך ללבוש עוד חולצה? בבקרים כבר מאוד "קריררררררר". 

ומה עם טיטי הבובה? לה לא קריר? היא לובשת את אותה שמלמלה קצרה עוד מימי הקיץ החמים, חשבנו שאולי כדאי להלביש גם את טיטי בחולצה ארוכה אך לא מצאנו משהו שיתאים למידותיה...אם למישהו יש חולצה ארוכה קטנה (לא בשימוש) מוזמן בכיף לתרום לנו 

**התנסות בחומרים
**

הסתיו צבע לנו את השבוע בגן  

אחרי ששבוע שעבר הכרנו את הצבעים השונים של הסתיו, של העלים הנושרים, העצים והפרחים היבשים. 

החלטנו להתעמק בכל צבע בנפרד ולהרכיב את ציור הסתיו שלנו. 

לכיתה הגיע דף גדול ענק! בצבע לבן. ומה נצייר עליו? 

אחרי ששמענו את שיר הבוקר האהוב עלינו, [מסביב לעץ התות](https://www.youtube.com/watch?v=7VpIEdeWKqI) 

התחלנו מלצייר גזע של עץ, אבל לעץ הזה אין פירות, ואין לנו גם עלים, הוא לגמרי ערום העץ הזה. 

הראשון להגיע אלינו היה הצבע החום. הוא הגיע בצורה של צבעים. ציירנו עץ גדול בצבע חום, צבענו וקשקשו על הענפים 

השני היה הצבע הירוק, שאותו פגשנו בגואש! הוא נוזל ונמרח, במה נשתמש כדי לצבוע איתו? לקחנו לנו עלים יבשים והפכנו אותם למכחולים. הצבע הצהוב והכתום הגיעו אחרונים חביבים, טושטושים! אותם צריך להחזיק חזק, עם כל היד, לנער ולצייר.

מה שמעניין בגילוי החומרים השונים, מעבר לצבע, אנחנו מגלים מה אנחנו צריכים לעשות וכיצד לתפעל את הגוף שלנו בהתאם...עם הצבעים צריך להפעיל קצת יותר כוח וסיבולת להזיז ממקום למקום, הצבע לא כל כך חזק וצריך לחזור על הפעולה לפעמים. עם הגואש אנחנו יותר עדינים במגע שלנו ואת הטושטוש צריך ללחוץ בעדינות על הדף כדי שהצבע יצא. ציור הסתיו שלנו כבר מתחיל לקבל צורה...מעניין מה יתווסף אליו שבוע הבא! 

**אני ושולה בחצר
**

לפעמים לא צריך ללכת רחוק מדי בשביל למצוא את המסיבה הכי טובה בעיר, ממש כאן על הדק בגן ילדי הטבע. בכל יום, באותו מקום ובאותה שעה אנחנו יוצאים לחצר וההמון נוהר אל הדק. מחכים להגעתו של הרמקול המהולל ויאללה, לחגיגה. 

שולה אוהבים לרקוד ולשיר, קצת מיינסטרים, רוק והרבה "תנועה חיה". 

["השור"](https://www.youtube.com/watch?v=L1Z8zWIHHVw) (או כמו שהילדימות קוראים לו- "אולג") הוא ללא ספק האהוב עלינו במיוחד. 

**שירי משחק
**

מצאנו בחצר את החישוק הגדול! כמה דברים מעניינים אפשר לעשות איתו. אחרי שהפגנו את יכולותינו הבלתי מעורערות בהולה-הופ, התיישבנו סביב החישוק ועשינו מעגל! 

החישוק הוא אמצעי מעולה בשבילנו ללמוד עוד אודות צורת העמידה או הישיבה הזו. 

שרנו עוגה עוגה וניסינו להסתובב יחד עם החישוק לכיוון אחד, לא פשוט בכלל...

לאחר מכן ישבנו סביב המעגל ולמדנו [שיר משחק חדש!](https://www.youtube.com/watch?v=_RVTMG6A1LU) 

חבר או חברה עומדים בתוך החישוק ובזמן שאנחנו שרים, מושיטים את היד לחבר או חברה במעגל..

> "אני עומדת במעגל, ומביטה סביבי
>
> אני מושיטה את היד לחבר או לחברה שלי!
>
> ביער, ביער, ביער נרקוד נרקוד נרקוד..."

**הופ הופ טרללה גדלתי בשנה
**

השבוע חגגנו יום הולדת לאביגיל, גולי שלנו! 

הילדימות כבר מתחילים לזכור את טקס יום ההולדת שלנו ומצפים לו בקוצר רוח. 

מתוך ארגז היום הולדת אנחנו מוציאים צורות צבעוניות, גולי ילדת יום ההולדת עזרה בהכנת השביל שמתחיל מהחברים ומגיע עד לכיסא היום הולדת! 

ומי יצעדו בו...? כל חבר או חברה שרוצים לאחל לאביגיל ברכה...הברכה שלנו לא חייבת להיות במילים, חיבוק, נשיקה או ליטוף, מי צריך יותר מזה? כל חבר בוחר את הדרך המועדפת אליו, וילדת היום שלנו גולי נהנתה מכל הברכות שקיבלה 

אחרי הברכות המתוקות, עוגה ומתנה אין ספק שטוב לנו וגם שמח, אז [נשיר קצת ונרקוד
](https://www.youtube.com/watch?v=A7TpdC-1e7U)

תודה לגולי על העוגה והספר המקסים "מעשה באביגיל שאבדה לה שנת הליל"/ רות אורן

**הודעות ועדכונים 
**

•	תזכורת יום גיבוש ותיקון- יום שישי הקרוב בשעה 9:30  בפארק וולפסון. שימו לב ששיבצתם את עצמכם ברשימת הציוד והמאכלים ששלחה לנו השבוע מיכל (אמא של אלה)

•	הבקרים קרירים, בצהריים עדיין חם. הקפידו להלביש חולצה ארוכה מעל הקצרה. 

•	מוזמנים להחליף את שמיכות החורף בשמיכת מעבר. שימו בתיק או בשקית במתלה שלכם ואנחנו נדאג להחליף ביניהן. 

•	אבקש שמידע טכני שיש לכם להעביר אליי (לדוגמה "הבאתי שמיכה חדשה", "סבא מגיע לאסוף היום" ועוד), תשלחו לי בבוקר בוואטסאפ. לצערי אין לי את היכולת לקלוט ולזכור מידע שמגיע מ 15  הורים שונים 

•	נוהל גשם- במידה ויורד גשם בבוקר אנחנו נמצאים בתוך הכיתה הגדולה, סלסלת המים תונח בכניסה מצד ימין. הילדימות מכירים מעולה את החלל לכן אין צורך לחשוש מפרידה שם. 

בסוף היום, במידה ויורד גשם אנחנו נחכה לכם בכיתה הגדולה באחת מכיתות המחיצה. (שולה/שמוליק) 

•	נוהל יום א'- סדינים חדשים, בקבוקי מים מלאים 

**שבוע נפלא לכולנו,
**

**שירז ואלינור 
**

## בוגרים א'- תקווה

## 

אנחנו ממשיכים בתהליך שלנו ליצירת הרגלים וטקסים ויצירת גיבוש בקבוצת תקוול'ה באמצעות המפגשים שלנו. במפגשים אנחנו לומדים, מעבר לתכנים עצמם, מהם "גבולות הגזרה שלנו" ומה אנחנו יכולים לעשות מתי, למשל מתי אפשר לרוץ בכיתה ומתי לא ומה עושים כשמסיימים לרקוד לצלילי השירים במפגשים (חוזרים לשבת במקום). בחרתי השבוע לתת לכם הצצה מפורטת ביותר לאותם תכנים, טקסים ומפגשים שאנחנו מקיימים לאורך השבוע בגן. 

**הגוף והתנועה שלנו.
**

השבוע החלטנו להתמקד בגוף שלנו ובאיברים השונים.

הרי ידוע שאנחנו בתקווה כבר יודעות ויודעים לרוץ, לקפוץ ולבעוט.

דיברנו על החשיבות בחימום ותירגול הקוארדינציה,

התמקדנו בצוואר והברכיים, הזרועות ואפילו הלחיים.

והכי חשוב זה שגילינו שאין כמו לפתוח את הבוקר בכמה תרגילים מחממים ודיקלום מצחיק (:

**פרפר נחמד- התעמלות.
**

אחת ושתיים ניסע לירושלים

שלוש ארבע האוטובוס לא בא

חמש ושש נאכל חצי משמש.

בסוף ההתעמלות אנו נופלים על הריצפה ונושמים עמוק מכניסים אוויר דרך האף ופווווווו מוציאים מהפה ושוב עד שהגוף נרגע ו…

למקום קום קום אבטיח עם מלון 

למקום קום קום ארטיק מסטיק קינמון.

אנו מתיישבים יחד ומוכנים להתחיל את המפגש שלנו.

**מפגש
**

בוקר טוב קולני במיוחד מרעיד את כיתת המפגש ואנו מבינים ששכחנו לחמם כמה איברים אומנם קטנים אך חשובים מאוד כמו חלל הפה.

האם גם אותו צריך למתוח ולחזק?

התחלנו בעיסוי לחיים שמצחיק אותנו ממש ניפחנו אותן עד שכמעט התפוצצו, המון אוויר הן מכילות ומהיכן מגיע כל האוויר הזה?.. מהריאות שלנו.

מתחילים בחימום המיתרים וחלל הפה שלנו-

אההההה..להלהלהלה…לולולולו..מייייימייייייייי 

מדהימה היכולת שלנו להוציא קול ואוויר והבונוס הוא מגוון רחב של צלילים.

אז בואו נחמם ונתאמן בעזרת תיפוף על הגוף 

**כלי נגינה
**

מתחילים בלתופף על הגוף, כל הגוף 

ראש, ברכיים, לחיים ובטן שמנו לב שיש צליל שונה לכל איבר.

פגשנו חצוצרה שמשמיעה טו טו טוטו

משולש עדין שאנו מחזיקים בקצה ומקישים גלינג 

גיטרה חשמלים שצועקת וווואה ווואה וואהההה 

תופים תופ תופי תופיפי תופיפי תופ 

שמנו לב שאנו יכולים ליצור צלילים מאוד מעניינים כשאנו מנסים לחקות את כלי הנגינה ממש קופסת מקצב אנושית.

זהו אנחנו מוכנים...

אז איך עבר הבוקר שלנו? מה ראינו בדרך אל הגן?

רגע אחד של שקט הפך לסערת קולות וצלילים כולם מספרים על הבוקר יחד זה נשמע כמו בלגן גדול ממש קשה להבין ולא כל כך נעים לשמוע.

עצרו!

נשימה עמוקה והפעם אחד אחד. 

אנו לומדים לכבד אחד את השניה ונותנים מקום לכל חבר גם לאלו המדברים בשקט, לאלו המדברים ״הרבה״ וגם לאלו שקצת מתקשים… 

ומה אפשר לומר חוץ מזה שהם היו מדהימים לאורך השבוע ובאמת השתדלו.

את השיח אנו מתרגלים בארוחות הבוקר והצהריים, במפגש ובפעילות חצר סוג השיח משתנה והדבר היחיד שנשאר קבוע זה הכבוד שלנו לחבר/ה שעומדים מולנו.

גם כשאנחנו מנסים לפתור וויכוח בחצר אנו עוצרים ומדברים כל אחד את ליבו שופך וביחד מוצאים פתרון ברגע שאנו מקשיבים אנו בשליטה ויכולים לפתור את הבעיות שלנו יחד אפילו בלי מחנכת לתיווך.

זה לא קל בגיל כל כך צעיר לדעת לתת מקום למי שעומד מולנו ולהמתין עם הסיפור שלנו. 

מדהים כמה אפשר ללמוד בשבוע הם היו מ ד ה י מ י ם (:

**עננים לבנים
**

עננים לבנים שטים בשמיים עדיין לא כבדים ואפורים כמו ענני החורף מלאי גשם וברקים, בנתיים הם די קלילים אך מי יודע איך הם נוצרים?

קרני השמש מחממות את מי הים, הנחלים והמעיינות

המים הופכים לאדים קלים העולים גבוה גבוה לשמיים,

שם הם מתקררים, מתעבים הופכים לעננים. 

לא קל להבנה מה נעשה כדי שנבין טוב יותר? אולי נהפוך לעננים בעצמנו?

התחלנו מלהיות מים בים נשכבנו על הריצפה וזזנו מצד לצד לאט לאט והנה הרוח הגיעה אנו נעים מהר יותר אפילו מתגלגלים… לאט לאט נרגעים קרני השמש מגיעות וחמים לנו עכשיו.

הרגע הזה שהמים הופכים לאדים זה הרגע בו אנו מתרוממים לאט לאט ועולים גבוה, גבוה, גבוה.

וואו נהייה קצת קר פה בשמיים אנו אוחזים בגופנו הקר והופ הפכנו לעננים רכים ששטים בשמיים זהירות לא להתנגש שלא ירד עלינו גשם.

דווקא נחמד להיות ענן(:

**ניסוי ביצירת עננים...**

התחלנו ואמרנו שקרני השמש מחממות את המים. 

בעזרת מה אנו מחממים מים? קומקום, סיר ולהבה…

לכיתה הכנסנו קומקום חשמלי המלא במים והתחלנו קודם בלטפל בבטיחות שלנו.

אנו לא נוגעים בכבל החשמל ובטח לא מתקרבים לקומקום- במיוחד אם יש בו מים רותחים מי יודע למה ? 

מים רותחים גורמים לכוויה וזה מאוד לא נעים לכן החלטנו יחד איפה הכי בטוח לשבת ולהתבונן.

והנה מתחילים, לחצנו על כפתור ההפעלה נדלקה נורה אדומה. 

אפשר היה לשמוע את המים רותחים וגועשים שם בפנים פתחנו את מכסה הקומקום בזהירות אדי המים ישר עלו מעלה הם חמים מאוד… התבוננו וראינו איך האדים מתרוממים הנחנו קערה גדולה מעל וראינו שברגע שהאדים פוגעים בקערה הם ממלאים אותה באדים לבנים סמיכים שברגע הופכים לטיפות מים מי יודע למה? כי הם פגשו כלי קר שמיד הזכיר להם שפעם הם היו מים.

[עננים- שגיב בר](https://youtu.be/u2yJkxT87_U)

**חילזון/שבלול
**

חילזון עקשן שלא רוצה לצאת עד שיבוא הגשם לתקתק על חלונו, איך נשכנע אותו לבוא?

החלטנו להפוך לשבלולים משובללים ומנומנמים שלא רוצים לצאת עד שיבוא הגשם.
 ושרנו את השיר [תוק תוק תוק, צא חילזון](https://youtu.be/lUDJ9FzyyP4) 

> ״תוק תוק תוק 
>
> צא חילזון 
>
> תוק תוק תוק צא כבר חילזון
>
> די לישון די לחלום
>
> עוד מעט ירד הגשם הראשון 
>
> איני חפץ! לא, לא!
>
> איני רוצה! לא, לא!
>
> מתוך הקונכייה שלי איני יוצא.
>
> אני לא רוצה.

כשהגשם מגיע קמים החברים ורוקדים בין הטיפות כמה אושר.

כשיגיע הרגע המיוחל בו נזכה לטפל בחילזון נצליח להכיר את חלקי גופו,מה הוא אוכל ומתי הוא בוחר להסתתר.

אז אם תמצאו חילזון נשמח שיבקר בגננו (:

**בחצר
**

כשיצאנו לחצר לא מצאנו שבלולים למרות שמאוד השקענו בחיפוש מתחת למשחקים, מאחורי הבתים, אולי נחים על ענפים שבלולים לא ראינו אבל מצאנו משהו אחר מאוד דומה אך שונה.

חשופיות, המון חשופיות.

התבוננו בהן נעות ושאלנו היכן הבית שלהן? איפה הן מסתתרות כשקר או מסוכן?

התחלנו לחפש מקום להניח אותן כי על הדשא קצת מסוכן אפשר לדרוך עליהן לפגוע בהן או להחליק ולהפצע בעצמנו.

עגלה אדומה גדולה נבחרה להכיל את החשופיות ועכשיו מה הן אוכלות? אולי לחם, גזר, כרוב הנחנו להן מבחר גדול של פינוקים במה יבחרו? בכלום, התקרבו טיפסו הריחו והמשיכו הלאה.

היה משמח לראות אתכם באירוע הסתיו שלנו! תודה הקהילה המדהימה שיש לנו .

**הודעות ותזכורות: 
**

\# יום א׳ בנוהל סדינים רעננים ובקבוקי מים מלאים.

\# נא וודאו שיש מספיק בגדי החלפה בתיק סט אחד לא מספיק, מזג האוויר לא סגור על עצמו ולכן גם קצר וגם ארוך תיק בד/שקית לבגדים מלוכלכים, רטובים.

\# מגבוני חודש נובמבר מזכירה שמניחים בשידת ההחתלה בשרותים ומסמנים את שמכם בלוח.

**שבוע קסום
**

**אדריאן, דניאל ותמר 
**

## בוגרים ב'- הלו יעקב

## 

את רמת האנרגיות שהחברימות בהלו יעקב הביאו איתם ביום ראשון אחרי היום גיבוש אי אפשר לתאר. הם כל כך התרגשו לספר שפגשו את החברים מחוץ לגן ועוד בפארק הירקון!

הם סיפרו על מכוניות מרוץ, תחרות אופניים ועל המים הירוקים בנחל הירקון.

התבוננו בתמונות ושמענו כל כך הרבה חוויות כולם רצו לשתף ולספר, מדהים.

ממש הרגשנו את השמחה שלהם ביום ראשון(:

תודה בשם קבוצת הלו יעקב על יום מלא בחוויות משמעותיות, יציאה מהמסגרת והחיבור בין הבית לגן.

בשבוע האחרון נוצרו חיבורים חדשים בקבוצה ואני מאוד מאמינה שלגיבוש היה חלק בזה. 

**פינוקים מהסופ״ש
**

גלעד הביא לנו מעץ ההדר של סבא וסבתא קלמנטינות כתומות וירוקות.

התבוננו בהן והרחנו אותן, איזה ריח של חורף יש לפירות הדר.

בחרנו חבר או חברה, לקחנו קלמנטינה והתחלנו לקלף בעבודת צוות.

הינו צריכים לשים לב לעוצמה בה אנו אוחזים בקלמנטינה כי אם נחזיק חזק היא תמעך וכל המיץ יטפטף לנו על היד וכאן יתחיל מסעו הוא ירד לזרוע, למרפק ומכאן אין מנוס מלנחות ישר לריצפה לשלולית צהובה ודביקה.

את הקליפות הרמנו לפח, את הריצפה ניגבנו מצאנו מקום נעים לשבת בזוג ובתאבון .

עכשיו אחרי שטעמנו מי יכול לומר לי הקלמנטינה חמוצה או מתקתקה?

תוך כדי אכילה גילינו המון גרעינים בתוך פלחי הפרי בטעות נגסנו באחד אוי כמה הוא מר .

החלטנו לשמור אותם ולטמון באדמה אולי עץ קלמנטינות יצמח לנו בחצר

**ספרים
**

כהכנה לפעילות השאלת ספרים מספריית הגן קבוצת הלו יעקב הקימה את המרכז לספרים פצועים.

אנו מוצאים את הספרים הקרועים בודקים איפה נפגעו בדפים העדינים או בכריכה?

באילו ספרים חסר דף שלם והאם הוא נחוץ לעלילה. 

אנו מביאים מספריים, דבק נייר וביחד מדביקים וממיינים.

יש המון שיח על כמה חשוב לשמור על ספרים ולכבד אותם אנו לא דורכים, בועטים ובטח לא מושכים או זורקים 

האחריות שלנו לתקן אותם תעזור לנו לרצות לשמור עליהם.

**עננים לבנים
**

עננים לבנים שטים בשמיים מי יודע איך הם נוצרים?

מים

מה יקרה אם נכניס קערת מים למקפיא? זה קל, המים יקפאו יהפכו לגוש קרח ממש כמו ארטיק.

מה קורה לארטיק כשאנו נמצאים בחוף הים? הוא מטפטף ושוב נוזל.

מה יקרה אם נחמם את המים מעל להבה? שאלה טובה.

**ניסוי ביצירת עננים...**

התחלנו ואמרנו שקרני השמש מחממות את המים. 

בעזרת מה אנו מחממים מים? קומקום, סיר ולהבה…

לכיתה הכנסנו קומקום חשמלי המלא במים והתחלנו קודם בלטפל בבטיחות שלנו.

אנו לא נוגעים בכבל החשמל ובטח לא מתקרבים לקומקום- במיוחד אם יש בו מים רותחים מי יודע למה ? 

מים רותחים גורמים לכוויה וזה מאוד לא נעים לכן החלטנו יחד איפה הכי בטוח לשבת ולהתבונן.

והנה מתחילים, לחצנו על כפתור ההפעלה נדלקה נורה אדומה. 

אפשר היה לשמוע את המים רותחים וגועשים שם בפנים פתחנו את מכסה הקומקום בזהירות אדי המים ישר עלו מעלה הם חמים מאוד… התבוננו וראינו איך האדים מתרוממים הנחנו קערה גדולה מעל וראינו שברגע שהאדים פוגעים בקערה הם ממלאים אותה באדים לבנים סמיכים שברגע הופכים לטיפות מים מי יודע למה? כי הם פגשו כלי קר שמיד הזכיר להם שפעם הם היו מים.

[עננים- שגיב בר](https://youtu.be/u2yJkxT87_U)

מי מחממת את הים הנחלים והמעיינות? השמש

המים הופכים לאדים קלים העולים גבוה גבוה לשמיים,

שם הם מתקררים,מתעבים הופכים לעננים. 

מי רוצה להפוך לענן?

נשכבנו על הריצפה ודמיינו שאנחנו מים בים הגדול, זזנו מצד לצד לאט לאט והנה הרוח הגיעה אנו נעים מהר יותר אפילו מתגלגלים.

ברגע שהרגשנו את קרני השמש הגוף נרגע התחמם והמתין לרגע שבו הוא יהפוך לאדים ברגע שזה קרה התרוממנו לאט לאט ועלינו גבוה גבוה.

כל כך גבוהים בשמיים כמו בלונים בלי חוט נעים לנו במרחב עולים ועולים … לרגע נהייה קצת קר פגשנו חברים התחבקנו והופ אנחנו עננים גדולים הנעים יחד בשמיים.

זהירות לא להתנגש שלא ירד עלינו גשם.

דווקא נחמד להיות ענן (:

**חשופיות בחצר
**

אחרי הגשם יצאנו לחצר לחיפוש שבלולים ולמרות שמאוד השקענו לא מצאנו מה שכן מצאנו זה המון חשופיות.

התבוננו בהן נעות ושאלנו היכן הבית שלהן? איפה הן מסתתרות כשקר או מסוכן?

שמנו לב שהן נעות בעזרת ריר כמו החילזון הריר דביק ולא נעים באצבעות.

הן נעלמות די מהר ומסתכנות כשנעות בחצר אפשר לדרוך עליהן או להחליק.

התחלנו לחפש מקום להניח אותן ונבחרה עגלת עץ קטנה. העברנו את החשופיות בעזרת כפות מארגז החול… שמנו להן קצת מים ומה הן אוכלות מי יודע?

אולי לחם, גזר, כרוב הנחנו להן מבחר גדול של פינוקים במה יבחרו? בכלום, התקרבו טיפסו הריחו והמשיכו הלאה.

השארנו אותן בחצר כשנכנסנו לגן וכשיצאנו הן כבר לא היו שם ממש כמו בספר - הצב של אורן.

**משחק חדש שכולו הלו יעקב
**

אז אתם זוכרים את השיר שלנו

שידרגנו אותו למשחק.

אנו יושבים במעגל חבר אחד מתהלך במרחב ושר הלו יעקב פה, הלו יעקב שם, הלו יעקב יעקב…

החברים קוראים בקול ומזהירים - זהירות! היפופוטם.

החבר רץ למצוא מחסה ותופס מקום של חבר אחר וכך עד שנמאס.

המשחק הזה הוביל אותנו לשיח משותף איך נראה ההיפופוטם הזה, מה הצבעים שלו? איזה גודל הוא?

כל אחד מחברי הקבוצה אמר צבע אחר והיה ממש וויכוח על צבעו של ההיפופוטם שלנו.

**דמוקרטיה בהלו יעקב
**

שאלנו איך נוכל לפתור את העניין הזה באיזה צבע יהיה ההיפופוטם שלנו?

ישר קראו הילדים ואמרו נעשה בחירות ומה שיצא יהיה הצבע שלנו.

הפעם ערכנו בחירות קצת שונות

הבאנו טושים בצבעים שונים אדום, כחול, ירוק, ורוד, שחור, סגול וצהוב הנחנו אותם על שולחן בפינת החדר הוספנו תיבה עם חריץ ופתקים לבנים.

איפה הפרגוד שאלו הלו יעקב? הפעם אנו נסמוך על עצמנו ונכבד חבר שמצביע ולא נציץ.

החברימות ניגשו אחד אחרי השניה נעמדו עם הגב אלינו הסתירו בצורה מופלאה את הבחירות שלהם בחרו צבע שרצו ציירו על הפתק קיפלו ושלשלו לתיבה.

זה עבד נהדר!

הצבע שנבחר, אם תהיתם, הוא בעצם שני צבעים בשל תיקו מפתיע: ההיפופוטם של הלו יעקב הוא סגול שחור.

**בנימה אישית-
**

תודה שהייתם חלק מאירוע הסתיו בגן, תמיד מרגש לראות את הקהילה שלנו יחד.

**הודעות ועידכונים
**

\# יום א׳ בנוהל סדינים רעננים ובקבוקי מים מלאים

\# הכניסו לתיק יותר מסט אחד של בגדי החלפה וזכרו שמזג האוויר קצת לא ברור לכן תוודאו שיש גם בגדים קצרים וגם ארוכים, מזכירה שקיות בד לבגדים מלוכלכים ורטובים.

\# מגבוני חודש נובמבר להניח בשידת ההחתלה ולסמן את שם הילד על הלוח.

**שבוע נפלא
**

**אורטל ודור.
**
