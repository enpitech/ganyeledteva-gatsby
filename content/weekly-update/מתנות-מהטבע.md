---
title: מתנות מהטבע
date: 2023-02-03T08:35:12.155Z
---
<!--StartFragment-->

שבת שלום לכל משפחות הגן! 

מזכירות לכן את אירועי ינואר-פברואר הקרובים, אם לא רשמתם, זה הזמן

1. **ב-24.2.23, יום שישי, יתקיים ארוע יום המשפחה לשכבת הבוגרים**. שימו לב, הזזנו את התאריך ביום - הבנו שיהיה לכולם הרבה יותר כיף בשישי בצהריים, אחרי יום קצר פחות מעייף בגן וללא פקקים נוראיים בדרך. הארוע הוא בהשתתפות הילדימות יחד עם סבאסבתא (או דוד.ה אם יותר רלוונטי), הוא יתקיים מיד לאחר הגן ובלעדיכם ההורימות :). הילדימות יחכו בגן, וסבאסבתא יגיעו לגן להיות איתם בגן לשלל תחנות פעילות ונשנושים שהילדימות יכינו להם במהלך השבוע. סבים וסבתות של שכבת הצעירים, אל תדאגו, גם לכן מחכה הפתעה :)
2. **27.2.23 - פורום ההורים הבא.** יישלח לכם בהמשך לינק לטופס בו תוכלו להציע נושאים למפגש הבא שלנו.

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

שבוע שעבר הכרנו משפחה מיוחדת במינה - משפחת ההדרים, השבוע המשכנו לחקור אותה וגילינו כמה יפה וצבעונית היא, עם ריח ממכר ועסיסיות שמרווה כל צימאון.

ראשונה פגשנו את הפומלה - ראינו כמה היא גדולה לעומת התפוז, הקלמנטינה והלימון. הרגשנו גם כמה היא כבדה, ניסינו להרים אותה מעל הראש והשתמשנו בכל הכח שלנו, לעומת הלימון שהוא קטן וקליל - אותו הצלחנו להרים מעל הראש אפילו עם יד אחת :) צחקנו ממש כשהלימון ברח והתגלגל לנו מהידיים, ממש כמו הכדורים הצבעוניים בחצר. אחרי שהתבוננו, מיששנו והרחנו, המחנכות קילפו את הפירות וראינו שמתחת לקליפה מסתתרים המון פלחים. בתוכם נמצאים בקבוקוני מיץ שמלאים בויטמין סי, ששומר עלינו בריאים וחזקים!



כשהגענו לעץ הלימונים שבחצר הבוגרים, קטפנו כמה לימונים כדי לרענן את הבצק המוכר שאנו מכינים בכל שבוע. לקחנו פומפיה בעזרתה גירדנו את קליפת הלימון, כגבר ברגע הראשון כל החדר התמלא ריח הדרי מרענן. תחילה טעמנו את הקליפה, אבל היא הייתה קצת מרירה וקשה. אחר כך ניסינו לחבר את הקליפה המגורדת לתוך הבצק, זו הייתה משימה מאתגרת. גילינו שאפשר לגלגל את הבצק לנחש מעל הקליפות, חלקנו יצרנו גומות בעזרת האצבעות והכנסנו לתוכן את הקליפות, אחרים הכינו המון כדורים קטנים ולכל אחד מהם נעצו את הקליפה. תוך כדי עבודה, בדקנו האם ריח הבצק המוכר השתנה? כן, וגם כפות הידיים שלנו נדבקו בנינוח ההדר הממכר!. כשיצאנו לחצר חתכנו את הלימון, וגילינו כמה הוא חמוץ! יצאו לנו פרצופים מכווצים וממש ממש מצחיקים :)



**מי רוצה תפוח זהב? אני!** 

![](/assets/pics/uploads/סחיטת-תפוזים-ילדי-הטבע.jpg)

ראובנה קנתה עבורנו שק ענק של תפוזים, חשבנו מה אפשר לעשות עם כל כך הרבה תפוזים? נסחוט מיץ מתוק ומפנק! הבאנו מהמטבח קרש חיתוך, סכין ומסחטה. קודם המחנכת חתכה את התפוזים לחצי, אחר כך אחזנו בפרי וגילינו שכדי לסחוט את כל המיץ החוצה אנחנו צריכים ללחוץ ולסובב. ביצענו את אותה פעולה מספר פעמים עד שנותרה רק הקליפה והרגשנו פתאום כמה קל לקפל אותה כשכבר לא נשארו בתוכה פלחים מלאים במיץ. כשסיימנו לסחוט את כל התפוזים, שפכנו את המיץ למיכל גדול, ראינו שגם המיץ בצבע כתום. מזגנו לכוסות, ויחד התענגנו על כוס תפוזים עסיסית ומרווה :)

בשבוע הבא נחגוג את טו בשבט ויום המשפחה :) בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: עדי, יגאל, אליסה, חוה, שגיא, מיכל, הדר, רוני, קיילה ונופר**

## **שכבת הבוגרים**

**עץ חדש נולד**

השבוע התעמקנו בעצים סביבנו במבנה שלהם, בתרומה שלהם לסביבה והשימוש שלנו בעצים החיי היומיום שלנו.

שאלנו את הילדימות למה צריך עצים?

כדי שיהיה לנו צל, נעים וירוק, כדי שיהיה לנו אוויר נקי יותר. התבוננו סביבנו וגילינו הקוביות עשויות מעץ, בית העץ השולחנות ועוד המון… העצים חשובים לנו ואנו נחגוג להם. איך חוגגים לאילנות? נוטעים עצים(: אז יצאנו למשימה. מה צריך כדי לשתול עץ? שתיל , מעדר, את חפירה, מזלף-משפך, מים וזוג ידיים.

הקשבנו לקרוסלה האגדיים ופעלנו לפי ההוראות.. 

> ..״קצת חופרים במעדר, 
>
> לא לאט ולא מהר. 
>
> מחזיקים בשתיל ישר, 
>
> הכי ישר שרק אפשר..
>
> מכסים מעט בחול, 
>
> מהדקים וזה הכל״..

[עץ חדש נולד](https://youtu.be/fxsINVc-Doc)



**שישה בשקיק-לוין קיפניס**

> ..״מעשה בשקיק. שקוף, דקיק, שעף עם הרוח בעד החלון הפתוח,
>
> ובדרך הכרם שכב לנוח.
>
> בא שקד-שקדן צהבהב, זהבהב ודפק: דפיק דפוק דפיק! מי שם בשקיק?
>
> אין קול ואין עונה. קפץ ונכנס פנימה״… 

במהלך הסיפור פגשנו פירות שונים שכולם רצו להיכנס לשקית. הם דפקו, ביקשו ונענו בחיוב להיכנס פנימה. הכרנו את הפירות שהגיעו לשקית גילינו שהם ממש שונים בגודל בצורה ובטעם…

ככל שהעמקנו בסיפור השיח גלש לנושא חברימות בחצר. התעמקנו בדרך בה אנו בוחרים ובוחרות לגשת לבקש להצטרף למשחק וכמה נעים לנו לשחק יחד.



**שרשרת קליפות**

את קליפות הפרי שמרנו בסלסלה ויצרנו מגוון פעילויות כמו זיהוי הפרי לפי הקליפה ומיון.

לכבוד סיום נושא פירות ההדר יצרנו צמידים ריחניים. את הקליפות חתכנו, חוררנו, והשחלנו למנקה מקטרות צבעוני. הילדימות זכו לגלות שהצמיד שלהם.ן משתנה בכל יום. הקליפות מתייבשות ומשנות את צבען.

![](/assets/pics/uploads/קליפות-תפוזים-ילדי-הטבע.jpg)

**Gaby’s Corner**

This week we continued to explore citrus fruit.

What is inside our FRUIT?

[SEEDS](https://www.youtube.com/watch?v=ui6fbGwpMhE)! 

We plants seeds in our GARDEN every week.

This week we started to talk about how seeds GROW into plants and trees.

בשבוע הבא נחגוג את טו בשבט ויום המשפחה :) בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הבוגרים - אורטל, גבי, רוני, לימור, מייקי ונופר**

<!--EndFragment-->