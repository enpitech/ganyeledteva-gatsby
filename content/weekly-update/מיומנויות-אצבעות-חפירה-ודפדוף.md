---
title: מיומנויות אצבעות - חפירה ודפדוף
date: 2023-01-20T07:01:33.857Z
---
**שבת שלום לכל משפחות הגן!**

מזכירות לכן את אירועי ינואר-פברואר הקרובים, אם לא רשמתם, זה הזמן:

1. **ביום שני ה-30.1** תתקיים הרצאה של אחינועם בנושא כללים ודיאלוג מול הילדימות, או במלים אחרות - גבולות. הרצאה מרתקת שפורשת בפניכן חלק גדול מהשיח והגישה החינוכית שלנו.

2. **ב-2.2.23**, יום חמישי, לא יתקיים גן - זהו יום מקצועית לצוות.

3. **ב-24.2.23**, יום שישי, יתקיים ארוע יום המשפחה לשכבת הבוגרים. שימו לב, הזזנו את התאריך ביום - הבנו שיהיה לכולם הרבה יותר כיף בשישי בצהריים, אחרי יום קצר פחות מעייף בגן וללא פקקים נוראיים בדרך. הארוע הוא בהשתתפות הילדימות יחד עם סבאסבתא (או דוד.ה אם יותר רלוונטי), הוא יתקיים מיד לאחר הגן ובלעדיכם ההורימות :). הילדימות יחכו בגן, וסבאסבתא יגיעו לגן להיות איתם בגן לשלל תחנות פעילות ונשנושים שהילדימות יכינו להם במהלך השבוע. סבים וסבתות של שכבת הצעירים, אל תדאגו, גם לכן מחכה הפתעה :)

4. **27.2.23** - פורום ההורים הבא. יישלח לכם בהמשך לינק לטופס בו תוכלו להציע נושאים למפגש הבא שלנו.

ועוד משהו: תודה לכל ההורימות שכבר הביאו לנו צנצנות וגרבי ניילון! אנחנו ממשיכות לאסוף, אז מי שטרם הביאו מוזמנימות.

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## שכבת הצעירים

בשבועות האחרונים פתחנו את גינת החורף שלנו, והילדימות כבר מזכירים לנו מדי יום להשקות את הצמחים ולבחון את הצמיחה שלהם. ראינו את גבעולי ועלעלי העדשים פורצים להם החוצה מתוך האדמה.

בקערת העדשים שבתחילה נשנשנו ממנה ואחר כך שכחנו ממנה לקצת, פרצו המוני גבעולים, ואנחנו אוהבים ללטף אותם ולהרגיש שהם רכים ונעימים כמו שמיכה. הצמיחה כל כך צפופה, שאנחנו יכולים פשוט להוציא אותה מהכלי ולבחון את כל השכבות שיש לנו שם.

![](/assets/pics/uploads/עדשים.jpg)

למעלה: גבעולים ועלעלים קטנים וירוקים, שאוהבים מאוד שמש! מתחתיהם: שכבה חומה של עיגולים קטנים - אלו העדשים השחורות שלנו! בתחתית יש שכבה של שערות דקיקות לבנות! אלו השורשים של הצמח, והם אוהבים לשתות הרבה מים. מדי יום אנחנו מקפידים להרגיש שהשורשים מקבלים מספיק מים ולא יותר מדי.

יום אחד הילדימות הבחינו שדרוריות נוחתות לנו על קערת הדשא שלנו. הילדימות התרגשו מאוד, אבל אז שמנו לב מה בדיוק הן עושות: אוכלות לנו את העדשים ומפרקות את הצמח היפה שלנו! מה נעשה? אנחנו אוהבות את הציפורים אבל גם רוצות  לשמור על צמחי העדשים שלנו. הבאנו עוד קצת עדשים ופיזרנו אותן בצורה נוחה ומזמינה ליד העציץ, בתקווה שהדרוריות יעדיפו לעבוד קצת פחות קשה בשביל האוכל שלהן...

בשבוע שעבר התבוננו בירקות השורש שלנו במפגש, מיששנו וזיהינו. קראנו את אליעזר והגזר וצחקנו כמה קשה היה לשלוף אותו, ונהנינו גם לקרוא את זרע של צנונית.

השבוע ניסינו משחק חדש: מחנכת הטמינה לנו הפתעות בארגז החול - כל מיני ירקות שורש (וקצת פקעות) מפלסטיק. אנחנו ניסינו למצוא אותם ולחפור בעזרת הידיים וכפות כדי להוציאם. זה היה לא פשוט בכלל! קודם כל, למצוא איפה טמון הירק בכלל? אם ראינו את המחנכת מטמינה זה קל יותר, וגם אם זה למשל בצל או גזר שהקצוות שלו מבצבצים ומציצים מהחול. אבל כשכל הירק מכוסה לגמרי בחול לא תמיד אנחנו מוצאים אותם. תפוח אדמה אחד שנטמן עמוק במיוחד נעלם לנו למשך יומיים עד שמישהו במקרה החליט לחפור בור במקום בו הסתתר!

איך יותר קל לחפור - בעזרת כף פלסטיק או כף היד? זה תלוי: שמנו לב שעם כף הפלסטיק קל יותר לחפור בורות עמוקים במהירות, אבל לפעמים היא לא מספיק מדוייקת כדי להוציא ירק פלסטיק מהאדמה, ואז אנחנו נעזרות באצבעות שלנו שיכולות לחפור בעדינות מסביב לירק עד שהוא נחשף.

בשבוע הבא נמשיך לחקור את פירקות העונה, בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: עדי, יגאל, אליסה, חוה, שגיא, מיכל, הדר, רוני, קיילה ונופר**

## שכבת הבוגרים

**ספריה כיתתית**

החודש התחיל בסימן ספרייה בשכבת הבוגרים. למה? כי ספר הוא הפריט הכי פופולרי בכיתה. מה גילינו עליהם? יש להם דפים עדינים ויש להם כריכה ששומרת עליהם.

לכריכה יש שני צדדים - קדמי ואחורי. מה כתוב שם? שם הספר, סופר.ת, מאייר.ת. מה תפקידם.ן?

הסופרת מספרת/כותבת את הסיפור והמאיירת מציירת אותו.

יחד עם הילדימות דייקנו את הכללים סביב השימוש בספרים: אוחזים בידיים, מדפדפים בעדינות בעזרת האצבעות. לא דורכים או יושבים עליהם, משתדלים לא לריב על ספר כי זו דרך נהדרת לקרוע אותו וכולם.ן מפסידים.ות.

מה נעשה כשדף נקרע?

בדיוק בשביל זה פתחנו בית חולים לספרים קרועים

אירגנו בכיתה פינה עם מסקינטייפ ומספרים, ופעם ביום אנו בודקים את ספרי הכיתה ומחליטים יחד אם צריך לתקן.

**שורשים של בטטה**

האם לירקות שורש יש שורשים? זו שאלה מצחיקה אמרו הילדימות ולתוך גל הצחוק הכנסנו בטטה קצת מוזרה. רוב הירק נח בתוך צנצנת מים וחלק אחר נהנה מהאוויר והשמש… בתוך המים ראינו שורשים ארוכים חלקם עבים, חלקם דקים. בחלק החיצוני כבר התחילו לצמוח גבעולים קטנים וירוקים.

עוד בטטות נכנסו לכיתה אך בלי צנצנת ובלי שורשים… אלו בטטות עייפות שבחרנו מהמטבח. שמנו יחד בצנצנת מילאנו מים וחיפשנו יחד עם הילדימות מקום מואר וחמים מכיוון שהסביבה החיצונית קרה מידי עבור הבטטה. מדי יום ביקרנו ונבקר את הבטטה ונוכל לראות כיצד היא מצמיחה שורשים בתוך המים, וגבעולים בחלק העליון. 

מה נבחר? בטטה או עלים…

בשלב הבא נחליט אם אנחנו רוצימות שהעלים היפים יקשטו את החלל או שיגדלו לנו בטטות(:

אז החלטנו לא לבחור - גם כזו וגם כזו.

**אצטרובלים ומים**

כשהגשם מגיע הטיפטטוף הנעים שנשאר לאחר שהגשם פוסק כל כך נעים ומרגיע. לפעילות שקטה, הגשנו לחברימות מגש עם אצטרובל, כלי מים וטפטפת. הילדימות אספו מים וטיפטפו בין קשקשי האצטרובל. לאן הטיפה מתגלגלת? מה נעשה עם המים במגש? ננסה לאסוף אותם עם הטפטפת - זה  יותר מאתגר מלאסוף מים מהכלי העמוק… על הפעילות הזו חזרנו שוב ושוב ושוב…. הילדימות היו עסוקים.ות והיה להם קשה לשחרר את הפעילות - אין על מים מרגיעים.

![](/assets/pics/uploads/אצטרובלים.jpg)

**משחק קבוצתי**

מה זה מעל? מתחת? בצד? מאחור?

השבוע פיזרנו כיסאות בחלל הכיתה. הילדימות בחרו כיסא וכך גם המחנכת - ומה עושימות עכשיו?

משחק של הקשבה ותנועה: המחנכת אומרת מלפנים והילדימות באים לקדמת הכיסא; מעל - נשב על הכיסא; מתחת - נזחל תחתיו… הילדימות מרוכזים, ממתינים לשמוע את המיקום ומנסים להגיע הכי מהר שהם יכולים.. מדהים כמה דברים אפשר לעשות עם כיסא.

**הפתעות בארוחות**

השבוע ההפתעה הגיעה ביום ראשון… במקום המג׳דרה המסורתית הגשנו אורז כתום עם גזר, תבשיל של עדשים וסלק כמובן… הילדימות שאלו היכן המג'דרה, והתחלנו לחשוב כיצד מכינים אותה בכלל. גילינו שמי שרוצה מג׳דרה רק צריך לערבב תבשיל עם האורז, והנה יצאה מג׳דרה- אנחנו קראנו לה מג׳דרה מפורקת (:

**Gaby’s Corner**

What is the WEATHER? 

Is it SUNNY or CLOUDY?

What do you feel outside?

Do you feel  RAIN?

What do you HEAR outside?

Do you hear THUNDER ? Do you hear the WIND?

What do you see outside?

Do you see the LIGHTNING?

With the help of pictures, an accompanying sound clip and songs we explored what each kind of weather sounds and looks like in English. We listened to [weather songs](https://youtu.be/KUSbazn3STo) that helped us match the sounds and words 🙂

בשבוע הבא נמשיך לחקור את ירקות ופירות העונה, וכמובן להתעסק בחורף. מחכות לכם בראשון - לא לשכוח בקבוקים מלאים וסדינים נקיים.

**צוות שכבת הבוגרים - אורטל, גבי, רוני, לימור, מייקי ונופר**