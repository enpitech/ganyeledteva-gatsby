---
title: על בצק ובתוך הסוכה
date: 2021-10-01T07:57:04.502Z
---
שבת שלום,

השבוע הסתיימו להם חגי תשרי, ואנחנו בגן סוף סוף מתחילות תקופה של עבודה רציפה ללא הפרעות - נראה שכולנו כבר לגמרי מוכנים ומצפים לכך. כמה הודעות לפני שנעבור לעדכון: 

1. **חופשה של אחינועם**: בין התאריכים 5.10-20.10 אחינועם בחו״ל ולא תהיה בגן. אני זמינה כרגיל במייל אבל בשל פערי השעות לא אהיה בזמינות גבוהה בטלפון. יש לכם כמובן את הקפטניות הנהדרות שלכם לכל נושא, ואת אורטל שתנהל את הגן בימים שאני לא כאן. 
2. **עדכונים**: רק מזכירות שכל הודעה על היעדרות/חולי/איחור יש לשלוח לקפטנית בואטסאפ ישירות. 
3. **שישי לסירוגין:** החל משישי הבא 7.10.21 מתחילים את סבב השישי החופשי אחת לשבועיים, כל התאריכים מעודכנים ביומן [באתר הגן](https://ganyeledteva.co.il/). 
4. קיבלנו מכולכם את הנספחים, תודה על שיתוף הפעולה שלכם ועל האמון בנו! 

**שתהיה שבת קסומה,** 

**אחינועם וכל צוות ילדי הטבע הדמוקרטי**

## שכבת הצעירים

השבוע חזרנו לגן אחרי חגי תשרי, ושמנו לב שהילדימות כבר החלו להפנים את שגרת הגן שלנו. איך אנחנו שמות לב לכך? היום שלנו מפורק להמון טקסים קטנים, ואנחנו רואות שהם מתחילים כבר להפנים אותם. למשל, הדבר הראשון שהילדימות עושים כשהם נכנסים לגן, הוא להניח את הבקבוק שלהם בסלסלת הבקבוקים הקבוצתית. אנחנו נכנסים עם משהו שהגענו איתו, מניחים אותו ומתפנים לשחק במשחקים של הגן. (זה גם לגמרי משהו שאתם יכולים להזכיר להם כשאתם מכינים אותם לכניסה לגן: "אנחנו נגיד ביי, ואת/ה תיכנס/י, תניח/י את הבקבוק בסלסלה ותלכ/י לשחק". השבוע ראינו שחלק מהם כבר עושים זאת גם מבלי שהתבקשו, ומניחות שבקרוב נראה זאת יותר ויותר.

אפרופו בקבוקים, כמה הודעות:

* **בקבוקים**: שימו לב כשאתם בוחרים בקבוק מתאים לגן, יש כמה דברים שכדאי לשים לב אליהם: רצוי שהבקבוק יהיה מהסוג שלא מטפטף כשהופכים אותו. פשוט היפכו את הבקבוק והתבוננו לראות מה קורה. הילדימות עדיין קטנים ועוד משחקים עם הבקבוקים. בהדרגה, נלמד לא לשפוך אותם, אבל בינתיים, פחות נעים שנשפכים מים על הבגדים או על הרצפה עליה החברימות יכולים להחליק.

  עוד יותר חשוב: שאלה יהיו בקבוקים שהילדימות מסוגלים לפתוח בעצמם. כשאתם קונים בקבוק חדש, נסו לתרגל עם הילדימות פתיחה וסגירה שלו - גם אנחנו כמובן עובדות על כך, אבל אין כמו המשכיות בית-גן. אנחנו כמובן עוזרות להם עם פתיחת הבקבוקים עדיין, אבל זו הזדמנות מצויינת לעודד אותם לעצמאות. אם הם יכולים לפתוח ולסגור את הבקבוק בעצמם, הם לא תלויים בנו המבוגרותים בכל פעם שהם רוצים לשתות.
* **מגבונים**: התחלנו היום חודש חדש, וזו ההזדמנות להזכיר לכולם להביא בשבוע הבא מגבונים לאוקטובר: 2 חבילות לילדימות עם חיתולים, חבילה אחת לילדימות גמולים.
* **שימוש חוזר**: בגן שלנו אנחנו מאוד מאמינות בשימוש חוזר! בצורה זו אנחנו מחנכות כבר מגיל צעיר לשמירה על הסביבה שלנו, וזה גם כיף לראות איך לדברים שונים יכולים להיות שימושים שונים. מדי פעם נבקש גם מכם להטות שכם ולעזור לנו בהבאת חומרים שונים. הפעם נשמח לקבל ניירות עיתון אם יש לכם!
* **נוהל יום א**': לא לשכוח להגיע ביום ראשון עם סדינים נקיים ובקבוקים רעננים!

ובחזרה לעדכון:

**בצק, בצק ועוד בצק**

אחד הדברים שהכניסה לשגרה מאפשרת לנו היא סדר יום קבוע שמשלב גם הגשת חומרים ופעילויות דידקטיות סדירות. הכוכב של פעילות החומר שלנו בשבועות ראשונים אלה הוא הבצק. למה בצק?\
\
אין כמו בצק רך ונעים - העבודה איתו גורמת לנו לנשום טוב יותר, לשחרר את השרירים ולהפליג לעולמות רחוקים.

כמחנכות, אנחנו רואות חשיבות רבה במשחק בבצק - העבודה בו משפרת את המוטוריקה העדינה, מחזקת ומכינה את הידיים לביצוע פעילויות חיוניות מפתיחת הבקבוק או הברז ועד כתיבה וגזירה בגיל מאוחר יותר. בשביל הילדימות זו הזדמנות לחקר: האם הבצק רך או קשה? לח, רטוב, יבש? מה צבעו? איזה ריח יש לו? אנו מאוד מאמינות בלפרק לגורמים את הפעילויות: בדרך זו הילדימות יכולים להיות חלק מכל התהליך.

ילדים אוהבים בצק!!! את הבצק אנחנו מכינות יחד עימם, ולאחר מכן הם נהנים במשך כמה ימים ללוש ולשחק בו. יחדיו אפשר להכין פיתות, לשבלל שבלולים, וכל דבר העולה על דעתם. השבוע, במסגרת השיח שלנו על סוכות, אליו ניגשנו דרך תפיסת הסוכה כבית ארעי, הבאנו גם לבצק "בית ארעי" - גליל נייר טואלט. ניסינו לדחוף את הבצק פנימה עד שיסתתר כולו בגליל. ואיך נוציא אותו? הילדימות משכו, דחפו את הבצק, עד שהצליחו למשוך אותו בחזרה החוצה! קו-קו!

למי שרוצים להכין בצק טבעי בבית, אנחנו מצרפות כאן מתכונים:

**מתכון לבצק רגיל:**

1 כוס קמח לבן

רבע כוס מלח

⅔ כוס שמן

כף חומץ

עד כוס מים - לפי הצורך.

מערבבים את הקמח, המלח, החומץ והשמן, ואז מוסיפים את המים בהדרגה תוך כדי לישה, עד שנוצר בצק במרקם חלק ונעים.

**מתכון לבצק ללא גלוטן:**

1 כוס קמח ללא גלוטן (אנחנו משתמשות בקמח "קונדיטור").

כף חומץ

כף מלח

כף שמן

עד חצי כוס מים - לפי הצורך

מערבבים את הקמח, המלח, החומץ והשמן, ואז מוסיפים את המים בהדרגה תוך כדי לישה, עד שנוצר בצק במרקם חלק ונעים.

להעשרה וגיוון אפשר לצבוע את הבצק בעזרת מי סלק שבושלו או בתבלינים כמו פפריקה/כורכום.

בשבוע הבא נפגוש כרגיל שוב את הבצק המרגיע שלנו, וגם נמשיך לדבר על הבתים הארעיים שלנו.

**שבת מנוחה,**

**צוות שכבת הצעירים - חוה, מיכל, שיר, חולוד, רותם, בר ועדי**

## שכבת הבוגרים

שוב היה לנו שבוע ממש קצר, ועדיין מלא בחקירה, עשייה, ויצירה. מיד נספר עליו, אך כמה הודעות תחילה:

* **מגבונים**: התחלנו היום חודש חדש, וזו ההזדמנות להזכיר לכולם להביא בשבוע הבא מגבונים לאוקטובר: 2 חבילות לילדימות עם חיתולים, חבילה אחת לילדימות גמולים.
* **שימוש חוזר**: בגן שלנו אנחנו מאוד מאמינות בשימוש חוזר! בצורה זו אנחנו מחנכות כבר מגיל צעיר לשמירה על הסביבה שלנו, וזה גם כיף לראות איך לדברים שונים יכולים להיות שימושים שונים. מדי פעם נבקש גם מכם להטות שכם ולעזור לנו בהבאת חומרים שונים. הפעם נשמח לקבל ניירות עיתון אם יש לכם!
* **נוהל יום א'**: לא לשכוח להגיע ביום ראשון עם סדינים נקיים ובקבוקים רעננים!

**אז מה היה לנו השבוע?**

בתחילת השבוע חיפשנו אילו מקומות בחצר יכולים להפוך לסוכה של הגן. מצאנו את הקיוסק הממוקם ממש צמוד לחצר של הצעירים, וגם את בית העץ האהוב עלינו ממש ליד ארגז החול. אבל לא הצלחנו לשבת יחד כקבוצה, היה לנו ממש צפוף וחיפשנו מקום אחר שיהיה לנו נעים בו.

חשבנו שאולי האיגלו יכול להפוך לסוכה, כל מה שצריך זה רק שמיכה ענקית שתעטוף אותו כך שיהיה לנו סכך. הבאנו מחדר האומנות שמיכה ענקית, וכיסינו את האיגלו. והאמת ששוב לא היה מקום לכולנו. לא התייאשנו, המשכנו לחפש, עד שמצאנו מקום שעונה על כל הצרכים שלנו: ארבע קירות, פתח להיכנס דרכו, ומקום נוח לישיבה של כל הילדימות - הבית של שושנה. מתחנו מעליו את השמיכה, והופ הסוכה מוכנה!  ישבנו בתוכה, ואכלנו פרי להתרענן מהעבודה הקשה בבניית הסוכה השכבתית שלנו.

כאשר היינו בסוכה, תהינו מה יקרה לנו אם למשל ירד גשם, או שתגיע רוח ממש ממש ממש חזקה, או שמש ישירה. גילינו שהכל תלוי מהחומר ממנה בנויה הסוכה, למשל - אם הסוכה מעץ אנחנו נישאר יבשים למרות הגשם שבחוץ, אבל אם הסוכה מבד אז אנחנו עלולים להירטב מעט כי החומר לא אטום. 

**חברות בגן**

במקביל המשכנו להעמיק את מושג החברות. 

שאלנו מה אפשר לעשות כשרואים חברימה בוכה? גילינו שיש ילדימות שחיבוק אוהב עוזר להם להתגבר על הבכי, ויש כאלה שרוצים לשתות מים או לנוח בפינה שקטה.

מה עושים במצב בו שני ילדימות או יותר רוצים את אותו המשחק? האם אפשר לחלוק את המשחק? לשחק בתורות? לחפש האם יש בגן עוד משחק כזה? מה עושים כשכועסים? מדברים, משתפים ומחפשים יחד פתרון. 

קראנו את הסיפור "הארנב הקשיב" מאת קורי דורפלד, המתאר כיצד לפעמים כל מה שאנו זקוקים לו הוא חברימה אחת שתקשיב לנו.

לקראת סוף השבוע שמנו לב למשהו קצת שונה - השמיים התמלאו בעננים גדולים שמסתירים את השמש, פתאום הבקרים והערבים הפכו להיות קצת יותר קרירים וזה סימן שהסתיו מתקרב ובא.

תהינו: מי מרגיש ראשון את בוא הסתיו? הציפורים מפני שהן נודדות. הן עפות למקום חם יותר שם יוכלו למצוא מזון. את כל זה גילינו מהאזנה לשיר [ציפורים נודדות](https://www.youtube.com/watch?v=bWPxj6cVjAs). גם שמענו את [הנשר/תנועחיה](https://www.youtube.com/watch?v=gHIYOUdcfxs) והפכנו לציפור בתנועה. זה היה ממש כיף, הידיים שלנו הפכו לכנפיים כך שיכלנו לעוף ולדהות בשמיים.

בשבוע נמשיך לחקור את הציפורים הנודדות!

**שבת מנוחה,**

**צוות שכבת הבוגרים: אורטל, גבי, הילה, נופר, רוני, שגיא ותמר**