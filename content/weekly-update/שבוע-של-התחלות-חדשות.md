---
title: שבוע של התחלות חדשות
date: 2023-04-21T12:21:22.307Z
---
**שבת שלום לכל משפחות הגן!**

היה ממש כיף לפגוש כמעט את כולכם ביריד האביב היום - שמחנו לראות גם חברים, סבים וסבתות, ומשפחות של בוגרימות שקפצו לביקור! ראינו הירתמות נהדרת של המון משפחות שריגשה את כולם! תודה לכל מי שתרמו, עזרו והשתתפו!

כמה תזכורות ועדכונים:

1. ההרצאה בנושא חוסן נפשי וניהול רגשות שנדחתה בשל ההפגנות תתקיים ב-1.5.23 בזום בשעה 20:00. זו הרצאה מרתקת וחשובה, ממליצות לכולם להירשם.
2. פורום ההורים הבא יתקיים ב-9.5.23 בשעה 20:00, גם כן בזום, בו נדון במעבר לגן עירוני.
3. בשבוע הבא יחולו יום הזיכרון ויום העצמאות: בגן נחגוג את יום העצמאות ביום שני בבוקר במסעדת פלאפל. הילדימות יעזרו בהכנת הארוחה ותפעול ה"מסעדה". מוזמנים להציע להם להגיע בלבוש חגיגי :) ביום שלישי, יום הזיכרון, הגן ייסגר מוקדם. נתחיל כרגיל בשעה 7:30, ונסיים כמו בימי שישי, בשעה 11:45. ניפגש שוב ביום חמישי.
4. טיול משפחות: ב-2-3 ביולי ניפגש כולנו לטיול משפחות כיפי במיוחד!

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## שכבת הצעירים

איזה כיף היה לחזור לגן אחרי חופשת הפסח. אחרי שלא התראינו שבוע וחצי, פתאום שמנו לב כמה הילדימות גדלו - בגובה, בהתנהגות, בדיבור - ממש הכל!

**עצמאות**

אנחנו שמות לב כמה הם הרבה יותר עצמאיים, איך הם חזרו לגן בבטחה וחיפשו את המשחקים האהובים, אחד את השנייה ואת הצוות.

ניצלנו את ההזדמנות שתכף ממש חוגגים את יום העצמאות כדי לדבר על העצמאות האישית שלנו. מה זה אומר שאני עצמאי? שאני יכולה לעשות דברים לבד בלי עזרה. יש דברים שאנחנו יותר עצמאיים בהם ואחרים שפחות.  למשל: אני יודעת לשטוף ידיים לגמרי לבד, אבל זקוקה לעזרה בשטיפת פנים. 

מה אני מסוגלת לעשות? במה אני מבקשת עזרה? במה מחנכת עוזרת לי? במה חברימות עוזרים לי? ניסינו לאתגר את עצמנו ולראות כיצד אנחנו מתמודדים עם העצמאות שלנו כל אחד בדרך המיוחדת שלו.

עברנו עם הילדימות על הפעולות שהם כבר מצליחים לעשות לבד והראינו להם את מה שאנחנו רואות: כמה הם כבר עצמאיים.

שרנו שירי יום העצמאות, ו"בארץ ישראל שלי יפה וגם פורחת" שאלנו: איזה בית בניתי? מי גר בבית שלי? איזה עץ שתלתי? מה מהאוכל בגן מגיע מהעץ? איזה כביש סללתי? מה נוסע בכביש? מי נוסע בכביש ולאן אנחנו נוסעים? חיברנו את הטיולים שהילדימות סיפרו עליהם אחרי חופשת הפסח לתוואי הנוף השונים שלנו: מי עמדו על גשר וחצו נחל? מי רכבו על טרקטורים או היו בקטיף? מי היו בים?

**מעבר דירה**

בדקנו גם מה השתנה בגן: בפסח הצוות עשה סדר, וגם הגיעו אנשים שעשו לנו כל מיני תיקונים קטנים בגן. כך שחלק מהדברים בגן קצת שינו מקום או הוחלפו בחדשים.

השינוי הכי חשוב ובולט: הסגולים עברו כיתה לחלל מרווח יותר! חדר האמנות התפנה וסודר ועכשיו יש לנו כיתה מוארת ומרווחת שרחוקה יותר מהכניסה לגן וקרובה יותר ליתר הכיתות. הילדימות התרגלו מהר לכיתה החדשה, אם כי עדיין לפעמים מתבלבלים בכיוונים לכיתה ולאוכל בשעות הצהריים (:

**ימי זיכרון**

רגע לפני יום העצמאות יש גם שני ימי זיכרון. אלו ימים שהתוכן שלהם מאוד לא מותאם לגיל הרך, ולכן אנחנו מתמקדים בסממן שאי אפשר להתעלם ממנו: הצפירה.

התחלנו לעסוק בכלל ברעשים. בדקנו מה מרעיש? מה שקט? השתמשנו בביטויים "פורטה" ו"פיאנו" בשביל לציין הבדלים בעוצמת הקול. שמענו את הצפירה כהכנה: התחלנו ממש פיאניסימו, ולאט לאט הגברנו, והרגשנו מתי זה כבר לא נעים לנו, ואז מיד החלטנו בחזרה.  השתמשנו בהזדמנות כדי לדבר על רעשים לא נעימים, ומומלץ שיש ילדימות שכשרעש בכיתה שמים ידיים על האזניים. הבנו שרעש גם יכול להיות לא נעים, ממש כמו מכה, ולכן נשתדל לשים לב מתי חברים אומרים לנו שלא נעים שאנחנו צועקים.

הצפירה עצמה עברה בצורה נעימה וחלקה, בילינו אותה בכיתות האם שלנו במשחק שקט ונעים. חלק מהילדימות הוסיפו את קולם ושרו בגובה הצפירה :)

**בינתיים, מחכות לכם בגן בראשון. לא לשכוח בקבוקים מלאים וסדינים נקיים!**

**צוות שכבת הצעירים: עדי, יגאל, אליסה, שגיא, מיכל, הדר, רוני, קיילה ונופר**

## שכבת הבוגרים

**חופשת אביב**

החזרה מהחופשה היתה שמחה ומרוגשת הילדימות סיפרו היכן טיילו במדינה היפייפיה שלנו - בצפון ובדרום. זו היתה הזדמנות נהדרת להתעמק בהרים, גבעות ונחלים. דיברנו על חשיבות שמירה על הניקיון והסדר, וגם על האנשימות שפגשנו בדרך… אלו שטיילו בחו"ל חזרו עם סיפורים משעשעים על מדינות רחוקות.

**צפירה בגן**

יום השואה ויום הזיכרון אלו ימים משמעותיים וחשובים לנו ולמרות שהם לא מותאמי תוכן לילדימות בגיל הרך אנו נתייחס כמו תמיד לסימן המאוד ברור לימים אלה- הצפירה. היא מספיק חזקה גם מבחינת שמע וגם מבחינת הסביבה שלנו כך שלא נוכל להתעלם ממנה. 

לכן את ההכנה לצפירה פירקנו לשלבים: 

1  .התחלנו לתרגל צלילים גבוהים ונמוכים בכיתה. שיתפנו האם זה נעים לי? האם אני מצליחה לשמוע משהו? 

2 .את הצפירה שמענו בתוך מעגל החברימות - התחלנו בצליל מאוד שקט שהתגבר והתגבר כדי לתת לילדימות הזדמנות להתרגל לקול. 

3. תירגול בתנועה- משחק חדש בכיתה: כשיש שקט אנו הולכים.ות ברוגע ובנחת נשתדל לא לצעוק או לרוץ. כששומעים את הצפירה נלך לאט צמוד לקיר ונעמוד - וכך שוב ושוב ושוב… 

שאלנו מי שומע את הצפירה? 

* סבא שנמצא בצפון הרחוק, אמא בעבודה, ודודה באילת כולם.ן שומעים.ות אותה. 

הוספנו ושאלנו מה התפקיד של הצפירה למה צריך אותה?

זהו זמן משותף לכל האנשימות במדינה לעצור יחד את הפעולות שלהם.ן, לעמוד ולחשוב על האהובים והאהובות פ שלנו, על אלה שאנו מתגעגעים אליהם והדברים שאנו אוהבים.ות לעשות. 

* איך כולם.ן שומעים.ות אותה יחד?היא נשמעת דרך רמקולים גדולים המפוזרים על גגות של בניינים גבוהים ברחבי המדינה. 
* מה עושים האנשימות כששומעים/ות את הצפירה? עומדים/ות ! 
* האם הילדימות חייבים לעמוד? כמובן שלא! אבל כן נאסוף אותם למעגל משותף בו נעמוד יחד במהלך הצפירה. 

\
רגע לפני הצפירה עמדנו במעגל קפצנו, התמתחנו וצחקנו מלא… בזמן הצפירה הילדימות אחזו בידי חבריהן.ן עמדו הצענו למי שלא רוצה לשחק במגנטים כולם.ן רצו להיות במעגל.. בתום הצפירה התחבקנו, התיישבנו והילדימות שיתפו מה הם הרגישו? על מה הם,ן חשבו… שיקנו לי ארטיק, כשראיתי פרה, כשאמא הביאה אותי לגן (: 

**עצמאות מהי?**

אני יכולה לעשות לבד! אמרו הילדימות.

יחד עברנו על הפעולות שלנו שאנו כבר יודעים.ות לעשות לבד: ללבוש את המכנסיים, לנעול נעליים,

 ועם איזה פעולות אני עדיין צריכ.ה קצת עזרה? ללבוש את החולצה,לפתוח את הבקבוק…

וכמובן מה אני הכי רוצה לדעת לעשות לבד- לנהוג באוטובוס, ללכת לבד לגינה..

שמחנו על ההצלחות שלנו על הרצון ללמוד ולהשתפר.

**חוגגים.ות עצמאות למדינה שלנו! 🇮🇱**

מה זה אומר בכלל? יומולדת למדינה(:

איך קוראים לה? ארץ ישראל… ובת כמה היא? 75 כמו סבתא ציינו הילדימות (:

ואיך חוגגים לה? את הרחובות מקשטים בדגלים ואורות מנצנצים יהיה לנו יום חופש בו נוכל להיפגש עם המשפחה ולטייל בארץ ישראל.

מה יש בתוך המדינה שלנו? מה ראיתם.ן כשטיילתן.ם בחופשה? הרים, נחלים, מדברים, ים

טיילנו בארץ ישראל בעזרת השיר המצוין  [ארץ ישראל שלי - דתיה בן דור](https://youtu.be/PuEYOUJ7SuA)  והמשכנו בטיולי דמיון. 

פרשנו דף גדול ושירטטנו את מפת ארץ ישראל יחד: ציינו מה יש בעיר שלנו? בתים, כבישים,   הילדימות אספו את הפריטים מארגזי המשחקים מסילות רכבת, בתים, עצים, גשרים…

שרנו יחד ארץ ישראל שלי יפה וגם פורחת. מי בנה ומי נטע? כולנו ביחד!

ויחד הפכנו את המפה הלבנה שלנו לארץ ישראל.

**משולשים ופסים**

בתקופה האחרונה הדגל נכנס לשיח היומי החלטנו לפרק אותו לצורות, שני פסים כחולים, שני משולשים שיוצרים מגן דוד, מלבן גדול ולבן. 

בפעילות בכיתה בחרנו להרכיב את הגדל שלנו בעזרת פסים ומשולשים והמון דבק. והדבקנו על-גבי נייר לבן כמובן (:

הילדימות בחרו, התלבטו והרכיבו את הדגלים שלהן.ן יצאו דגלים מהממים.

**גוונים של כחול**

את הבצק שלנו בחרנו לצבוע בכחול יצרנו כדורים כחולים ולצידם הנחנו גם כדורים בצבע טבעי הילדימות לשו, ערבבו וגילו שיש המון גוונים לצבע הכחול. 

**מחכות לכם ביום ראשון בגן - לא לשכוח בקבוקים מלאים!**

**צוות שכבת הבוגרים - אורטל, גבי, חוה, רוני, מייקי ונופר**