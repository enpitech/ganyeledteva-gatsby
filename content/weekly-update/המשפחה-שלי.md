---
title: המשפחה שלי
date: 2023-02-23T20:17:33.494Z
---
מזכירות לכן את אירועי פברואר-מרץ הקרובים - אם לא רשמתם, זה הזמן:

1. **שיחות חתך**: בחודש הקרוב יתקיימו שיחות חתך של הקפטניות אתכם ההורימות - מייל מפורט בנושא נשלח אליכם, כולל לינקים לשעות של כל קפטנית - שימו לב בעת ההרשמה האם נרשמתם לשיחות פרונטליות בגן או לשיחות וידאו. מי שעוד לא נרשם, נשמח אם תירשמו כבר בסוף השבוע כדי שנוכל להגיע מוכנות לשיחות.

2. **27.2.23 - פורום ההורים הקרוב**: לבחירתכם הפורום יתמקד בנושא פליידייטס ויחסים חברתיים. אנא הירשמו בטבלה שנשלחה אליכם במייל.

3. **פורים**: ב-6.3 נחגוג בגן את פורים - זהו יום רגיל בגן מלבד קצת חגיגות וכמובן תחפושות :) לאחריו נצא לחופשה קצרה - 7-8.3.

4. **הרצאה של אחינועם על חוסן נפשי:** תתקיים ביום שני ה-27.3.23 בשעה שמונה בזום. ההרצאה מתמקדת בניהול רגשי של ילדימות. נשלח אליכם במייל טופס הרשמה להרצאה.

עד אז - 

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## שכבת הצעירים

לקראת יום המשפחה המשכנו לחקור את הבתים שלנו ואת המשפחות שלנו כל השבוע. המשכנו לחפש בתים בכיתה ובחצר - התיישבנו לנו מתחת לארגז גדול, בתוך הצמיג ובעוד כל מיני פינות. הוספנו עוד כמה שירים למפגש שלנו, וקראנו סיפורים חדשים ומוכרים, ובהם חיפשנו שוב בתים ומשפחות.

למשל, כשקראנו את "איה פלוטו" האהוב והמוכר, אחת הילדימות אמרה בסוף הספר שפלוטו חזר הביתה לאח שלו גדי :) קראנו את "לקוף יש בעיה" מאת ג'וליה דונלדסון, וראינו איך משפחות שונות נראית אחרת. יש משפחות שבהן כולם דומים אחד לשני, ואחרות שבהם כולם שונים. כשקראנו את "לילה טוב גורילה" מאת פגי רתמן, גילינו שמשפחה לפעמים מורכבת מחברימות מאוד מאוד שונים שאוהבים להיות ביחד. ראינו איך כולם רוצים לישון בחדר של "אמאבא", וחשבנו שלפעמים גם בבתים שלנו הילדימות רוצים לישון בחדר של אמאבא. קראנו ושמענו את "אליעזר והגזר" מאת לוין קיפניס, ומנינו את בני המשפחה השונים - חשבנו גם על המשפחות שלנו - האם גם לנו יש סבא? סבתא? כלב? חתול? עכבר?

למדנו לעזור לחברימות לפשוט את המעיל - נתפוס בשרוול ונמשוך בעדינות - קצת כמו "משוך בגזר"! איזה כיף להיעזר בחברימות! איך עוד החברימות עוזרים זו לזה? יש ילדימות שמתקשים לפתוח בקבוק, והחברימות רואים ועוזרים להם מיד לפתוח! יש ילדימות שלפעמים קשה להם או שקיבלו מכה, והחברימות ישר מציעים עזרה - חיבוק, בקבוק - אולי נביא להם קרח? חשבנו: מי עוד עוזרים לי כשקשה לי: חברימות, מחנכות והורימות! לפעמים גם אחיותים או סבתאסבא או דודות…

למדנו עוד שיר חדש: [משפחה בשפת הסימנים](https://www.youtube.com/watch?v=5peIZJvS9fg). גילינו שבתנועות ידיים אפשר גם לדבר! למדנו איך מסמנים בשפת הסימנים "אמא", "אבא", "משפחה" וגם עוד כמה מבני המשפחה. הילדימות מאוד נהנינו לחקות את התנועות שלנו ולנסות לדייק במונחים.

קראנו יחד את "סבא בישל מרק", וצחקנו לגלות איך ריח המרק מושך את כולם לבית של סבא. לכבוד יום המשפחה חשבנו לפנק את כולם לארוחת ערב ביתית - שתוכלו גם אתם לטעום ממרק העדשים הנפלא של ימי רביעי בגן. המתכון מצורף לצנצנת, מקווים שתהנו!

בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: עדי, יגאל, אליסה, חוה, שגיא, מיכל, הדר, רוני, קיילה ונופר**

## שכבת הבוגרים

> ..״וזה השיר על המשפחה
>
> ועל ילדים כמו שלי ושלך
>
> שיש בה הרמוניה ואהבה
>
> וזהו זה מה שמביא תקווה״
>
> (אריאל זילבר)

**הכנות למסיבת סבתאסבא** 

הילדימות במהלך השבוע עמלו להכין פינוקים לבית התה המיוחד שלנו… הכנו גם קישוטים וההתרגשות גדולה.  התחלנו בלחמניות סלק עם בצק בצבע סגול מרשים ביותר - הילדימות גילגלו לכדורים קטנים שנאפו ללחמניות סגלגלות וטעימות.

משם עברנו למתוקים: קרצנו צורות מבצק פריך כדי להכין עוגיות, יצרנו צורות עם הידיים ואפילו שברנו קצת בצק קפוא כדי ליצור עוגיות בצורות שונות ומשונות. ביום אחר הכנו כדורי תמרים טעימים - גילינו שתמרים מגיעים לפעמים בצורה של "לבנים" - ערמנו קוביות של תמרים בוואקום. לאחר מכן פתחנו את החבילות וגילינו שאין גרעינים ושכל התמרים מעוכים יחדיו והטעם מושלם! הוספנו קמח שקדים וקקאו. עירבבנו, טעמנו, עירבבנו וטעמנו שוב - פעולה לא קלה בכלל (:

הכנו גם שתי עוגות בחושות כיפיות - בננה וגזר. הילדימות גירדו, מעכו, הוסיפו, מדדו וערבבו.  היו המון טעימות במהלך השבוע וזה הוגדר כ- השבוע הטעים ביותר בגן! 

**משפחה בשפת הסימנים** 

בשבועות האחרונים למדנו לומר משפחה אני אמא, אבא דוד,דודה, סבתא, סבא בשפת הסימנים בעזרת השיר המקסים [משפחה בשפת הסימנים - יום המשפחה - פרויקט שרים ומסמנים - ילד מוזיקה - עפרה ועידן עינב](https://youtu.be/5peIZJvS9fg)

באיזה סימנים אנו עוד משתמשים.ות? להתראות ושלום בניפנוף כף היד, עצור כשהיד מושטת קדימה… בוא.י …

**תיפוף עם רוני**

השבוע בפעילות התיפוף רוני והילדימות יצאו לחצר היישר לארגז החול עם מקלות תיפוף ובחרו את החפצים עליהם יקישו עם המקל. 

דיברנו על זהירות ובטיחות מה נעשה ומה לא נעשה עם המקל. 

כשלא מתופפים המקל נח על הברכיים/הרצפה, נתופף רק על הכלי שבחרנו בעדינות ולא ננופף במקל לצדדים כדי שלא נפגע אחד בשניה. נבחר לשבת במרחק קל מהחברימות כדי שנהיה חופשיים וחופשיות במרחב שלנו. 

המשכנו לתופף בקצב הפירות והירקות - הפעם עם מקלות(: 

תות- מכה אחת

ופלפל- פל_פל שתי מכות 

ולא שכחנו להחליף ידיים- יד למעלה ויד על הברך ומחליפים.

במהלך מפגשי המוסיקה הילדימות יוצרים.ות יחד עם רוני שירים ייחודיים ומקוריים.

> שיר המגף הכחול 
>
>  "...אוחז במכחול. לא אוכל חול.
>
>  נזהר לא לדרוך על המגף הכחול..."

ילדימות על המילים, רוני על הלחן (: 

לסיום נשכבנו לנוח והקשבנו לצלילים נמוכים וגבוהים בגיטרה.

**לבבות בשני שלבים עם מייקי** 

כשהגיע הזמן לפעילות החומר היומית שלנו וגילינו שיש גואש בדרך, מיהרנו ללבוש את חולצות האומנות הצבעוניות ששומרות עלינו נקיים מגואש :) עמדנו יחד כל החברימות מסביב לשולחן שהיה מכוסה בנייר לבן… האם נצייר עליו? לא… קיבלנו לבבות מקרטון, פונפון וכלי עם צבע. 

החברימות טבלו את הפונפון בצבע וצבעו את הלב בטפיחות במריחות. 

כשסיימנו הרמנו את הלבבות וגילינו הפתעה שהמתינה לה מתחת קווי מתאר של הלב שלנו שיצרו לבבות ציבעוניים ונפלאים . 

בשלב השני שקרה יום אחרי, כדי שנוכל לתת ללבבות שלנו זמן להתייבש - קישטנו בכל טוב; בדים, קרפ, נייר צבעוני וסול. סיפרנו לילדימות שכל מה שהם קיבלו הוא בעצם שארית מפעילות אחרת, ודיברנו על שימוש חוזר, ואיך אנחנו רוצים לנצל את החומרים שלנו בצורה הטובה ביותר!

הילדימות יצרו יצירות מופלאות וכרגיל היה כיף ממש ליצור יחד!❤️



**Gaby's Corner**

This week we further explored parts of our body. What parts do we already know?

HEAD, SHOULDERS KNEES and TOES

EYES and EARS and MOUTH and NOSE

In our morning song we CLAP our HANDs and STOMP our FEET

How many FINGERS do you have?

Let’s COUNT

We used this song to help us! 

<https://youtu.be/xNw1SSz18Gg>

ONE HAND!

12345

TWO HANDS!

12345678910

How many TOES?

ONE FOOT

12345

TWO FEET!

12345678910

בשבוע הבא נתחיל בהכנות לפורים! בינתיים מחכות לכם בגן - לא לשכוח בקבוקים מלאים וסדינים נקיים!

**צוות שכבת הבוגרים - אורטל, גבי, רוני, לימור, מייקי ונופר**