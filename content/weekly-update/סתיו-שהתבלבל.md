---
title: 'סתיו שהתבלבל '
date: '2019-11-09T20:10:53+02:00'
---




**שבת שלום
**

כפי ששיתפתי, אני טסה בשלישי לתצפיות והכרות עם גני ילדים ובתי ספר בדנמרק. מבטיחה לתעד ולשתף בחוויה. 



1.	תודה לכל הורי שכבת הבוגרים על הנוכחות המרשימה והשיח המעניין במפגש. 

2.	נפרדנו השבוע מעינב שלנו, שעבדה בגן שנה וחצי והחליטה להתקדם ולמקד את עבודתה ביצירת המוזיקה שלה. אנחנו מודים לעינב על תקופה מדהימה מלמדת ומצחיקה, ומאחלים הצלחה גדולה בדרך המיוחדת שלך. 

3.	חיסונים ועדכוני בריאות- חשוב מאוד שתעדכנו אותנו בענינים בריאותיים, חיסונים שניתנו, ובמיוחד חיסון פוליו שמצריך התנהלות ספציפית, שינויים שצריך לדעת עליהם, התנהגויות שונות. כשם שאנחנו מחוייבים לעדכן אתכם בכל עניין, אנחנו מצפות גם להתעדכן מכם, כדי לתת את הטיפול הטוב והמדויק ביותר לילדימות. 

4.	שכבת הצעירים- ראו פסקה בנושא נשיכות בעדכון שלכם. 



**שבוע נפלא,
**

**אחינועם. 
**
<br/>

<br/>
<br>

<br>



## שכבת הצעירים 





אחרי כחודשיים מתחילת השנה, הגיע הזמן להתחיל לחשוף ולשתף אתכם, הורים יקרים, לעולם התוכן החינוכי בגן שלנו. 
<br/>
השבוע אשמח לספר לכם מעט לכם העבודה שנעשית ״מאחורי הקלעים״ והדרך בא היא באה לידי ביטוי ביום יום שלנו בגן.

  
<br>

**תכנים תכנים מהיכן אתם מגיעים? 
**



בכל חודש נשלח אל הצוות תכנון חודשי מתוך התוכנית הפדגוגית אותה בנו ופיתחו אחינועם ואורטל במשך חודשים ארוכים. תכנית אשר מותאמת לערכים ולשיטה החינוכית בהם אנחנו דוגלות.

התכנון החודשי עוסק בנושא אחד מרכזי המפורק ל 4 תתי נושאים המועברים בכל אחד מארבעת השבועות בחודש. 

 כך, בכל שבוע אנחנו מתמקדות ומתעמקות עם הילדימות בתת נושא אחד.

הלמידה נעשית מן המוחשי אל המופשט. כלומר נתעמק אך ורק בנושאים אותם הילדימות יכולים לחוש ולראות. 
<br/>
למשל החודש לקחנו אלמנטים מתוך הסתיו שאותם הילדימות כבר יכולים לראות סביבם בכל מקום ודרכם נלמד על העונה. 

כפי שכבר אמרנו בעבר התכנים מועברים לאורך כל היום ולא רק בשעת המפגש או בחלונות המוקדשים ללמידה פדגוגית. למשל, במסגרת הנושא "סתיו" אנחנו יכולות להתמקד בתת הנושא "רוח". בחברותא נקיים שיח על הנושא, במפגש נלמד בצורת שירים, תנועה וחפצים רלוונטיים ובחצר נסב את תשומת ליבם של הילדימות לצלייה ולשבשבת שהרוח מניעה. כך אנחנו יוצרות למידת 360 על הנושא שמועברת במגוון מסגרות ונתפסת באמצעות מגוון החושים שלנו. 


<br>

**פעם קר ופעם חם…
**



ללא ספק הסתיו הוא עונה מבלבלת במיוחד. בבוקר קר ובצהריים חם. 

במהלך החברותא, שזוהי נקודת הפתיחה של היום שלנו, שמנו לב שאנחנו לובשים בגדים ארוכים, נועלים נעליים סגורות ואפילו גורבים גרביים.
<br/>
מה התפקיד של כל הפרטי לבוש האלה? לחמם אותנו כשאנחנו מרגישים שקר לנו. מה עושים כשחם? מתחילים לפשוט ולחלוץ. 

מעבר לתרגול המוטורי של חליצת נעליים והורדת גרביים, ניהלנו שיח סביב התחושה - מה אנחנו מרגישים עכשיו? אם עדיין קריר נישאר עם הבגדים הארוכים ואם כבר חם לנו אפשר לפשוט את השכבה העליונה כדי שיהיה לנו יותר נעים. 

כלומר אנחנו לא ניגשות לילדימות באופן אוטומטי ופשוט פושטות להם את הבגד או חולצות את הנעל אלא נותנות להם אפשרות בחירה ומחברות אותם לתחושות שלהם, כמו כן אנחנו גם מעודדות אותם לעשות זאת באופן עצמאי. 


<br>

**״ברוח הסתיו עלים נושרים…״ 
**



בבקרים הקרירים ובעיקר בשעות אחר הצהריים ניתן היה להרגיש איך הרוח נושבת, מניעה את העלים שעל העצים מצד אל צד, ראינו איך הברזנט שעליו אנחנו אוהבים לזרוק המון כדורים צבעוניים זז מעלה ומטה, מפיל מגלגל את כל הכדורים על האדמה

 ואפילו השיער שלנו מתעופף לו מצד לצד ומדגדג לנו את המצח . 

הכרנו דיקלום חדש ״ רוח רוח רוח, בפרדס נפל תפוח. הוא נפל מראש העץ, הוא נפל והתפוצץ! ״

כך במהלך היום ובמפגש פגשנו במטפחות מעופפות, בבדים גדולים וקטנים הנענו אותם יחד ולחוד כמו הרוח. עבדנו בזוגות, בשלשות ואפילו גילינו מהי עבודת צוות ומה קורה כאשר כל החברים משתפים פעולה יחדיו. 

בדקנו מי יכול להוציא רוח מהפה ועשינו פווו גדול מה שגם מאוד עזר למזון שלנו להתקרר והקל עלינו בזמן האכילה. 



בחצר מצאנו ערימה של עלים שנשרו מהעץ, העלים היו חומים- צהובים, יבשים, מרשרשרים וקרועים. לא רחוק מהם הייתה עוד ערימה של עלים ירוקים, נעימים ורכים עם ריח טרי ורענן. 
<br/>
מיינו את העלים השונים ל 2 קבוצות , יבשים וטריים, דיברנו על ההבדלים במרקם שלהם, הריחות , הצבעים וכמובן הגדלים… 

שרנו יחדיו את השיר ״[ברוח הסתיו עלים](https://youtu.be/jD42YsAAJS0) קלים מעל העצים נושרים נופלים…״  

המשכנו את השיח התחושתי גם במהלך הגשת החומרים. שם הכרנו את תבלין הכורכום והפפריקה האדומה. 

הריחנו את הריח הנעים שלהם, הרגשנו את הגרגירים הקטנים עם קצות האצבעות כאשר צבענו עם התבלינים במה שקופה וראינו כיצד קורה הקסם שבו במה שקופה הופכת לקצת אדומה וקצת צהובה וקצת כתומה בהמשך הוספנו מעט שמן והפכנו את המרקם הגרירי והיבש לחלקלק במיוחד.  


<br>

**הפינה של ויקה: 
**



בשבועיים האחרונים שמנו דגש על עבודת צוות ושיתוף פעולה. 

כאשר אנחנו מסיימים לשחק במשחק אנחנו אוספים ומחזירים למקום. במהלך הצפייה בילדמות בזמן האיסוף שמנו לב שישנה קבוצה קבועה של ילדימות שאוספים בחריצות את המשחקים וקבוצה קבועה של ילדימות שבדיוק באותו הרגע בא להם לחקור את בתי המזרנים, להתגלגל על השטיח או לתפוס איזו פינה שקטה בכיתה. 

עם אותם הילדימות דיברנו על החשיבות של האחריות וגם על הדרך בה אנחנו מתנהגים כלפי חברים שלנו. האם זו התנהגות חברית לתת לחברים שלי לאסוף את המשחק שאני שיחקתי בו בזמן שאני בוחרת לנוח לי בפינת הכיתה? 

מה יקרה אם אני לא אשמור על המשחקים שאני משתמשת בהם? האם אוכל להשתמש בהם שוב? האם אם באמת ישמרו או יתפזרו? 

ראינו שלאט לאט ככל שעברו הימים יותר ויותר ילדימות התחילו לשתף פעולה והפלא ופלא סיימנו לסדר את הכיתה הרבה יותר מהר וזכינו בעוד זמן משחק משותף עם החברים מהקבוצה המקבילה בכיתה הגדולה! כמה נפלא! 



אם כבר באחריות אישית וקבוצתית עסקינן אז הכרנו 2  שירי בוקר חדשים. 

בעזרת השירים האלה אנחנו פותחים את היום שלנו יחד, מתארגנים מהר מהר וצועדים יחדיו לגן! 

בשיר [״בא הבוקר״ ](https://www.youtube.com/watch?v=ZhIMCgozaNA&list=PLkrkLLfrxmlGXK5fmI9VYJ03l8k65lMkw&index=3&t=0s)

נשכבים כל החברים על הבטן , עוצמים עיניים ונרדמים… לאט לאט אנחנו מתעוררים ומעירים בליטופים את שאר החברים שעדיין ישנים. שוטפים את הפנים, מצחצחים את השיניים, משפשפים את העיניים ומותחים את הידיים! 

הבוקר הגיע, השמש זורחת הגיע הזמן להתארגן לגן! נלבש חולצה ומכנסיים, ננעל נעליים, ניקח את התיק ונצעד לגן. מעניין את מי נפגוש בדרך? 

לצלילי השיר [״איזה בוקר נהדר״ ](https://www.youtube.com/watch?v=-7sRSc29WaQ)

 אנחנו צועדים ברחבי הכיתה, מוחאים, תופכים, מנשקים ולוחשים…ששש….

ממליצה מאוד לרקוד יחד עם הילדימות לצלילי השירים האלה בבית הם מאוד אוהבים אותם! 



ביום שישי חגגנו אירוע מיוחד לגן! לטיטי הבובה שלנו היה יום הולדת
<br/>
הכרנו את טקס היום הולדת, את ארגז ההפתעות, השרביט הצבעונית, הגלימה הנוצצת וכמובן את שלט היום הולדת!

הילדימות כל כך שמחו והתרגשו עבור טיטי. פינקו אותה בחיבוקים ונשיקות, רקדו ומחאו לה המון כפיים!  

טיטי היתה מאושרת מהאירוע המיוחד שעשו עבורה החברים וחילקה לכולנו אגסים טעימים! 

את החגיגה עשינו כהכנה לטקסי היום הולדת אותם נחגוג בקרוב בקבוצה שלנו! 

  


<br>

**הפינה של טניה: 
**



בתקופה זו של השנה אנו לומדים דברים חדשים דרך שירים ומשחקים.

בעדכון הקודם סיפרתי לכם שאנחנו משחילים עם הילדימות טבעות זיתים על ירקות. זו דוגמא נהדרת לאופן שבו אנחנו משתמשות במשחק כדי ללמד את הילדים דברים חדשים. הילדים משחילים את טבעות הזיתים על הירקות ה"פחות נחשקים" כמו גזר, קולורבי או רצועות סלק ואוכלים אותם יחד. כך אנחנו מרווים לימוד של שילובי טעמים, תזונה מלאה יותר וחיזוק פעולת ההשחלה שהיא פעולה מוטורית חשובה. 

לאחר ההצלחה המסחררת עם משחק ההשחלות, החלטנו להמשיך וליצור חיבורים כדי לעודד את התזונה הבריאה של הילדימות. אז השבוע החלטנו לחבר שירים לירקות- למשל לעגבניה: 

 



״עגבנייה אדומה צמחה לה בגינה

באה מיכל ואכלה אותה- אמממ" 



גם את הגזר אנחנו אוכלים בליווי שיר (לפי הלחן של אליעזר והגזר "משוך בגזר") 

״ביס בגזר ביס בגזר

אין כמוהו גזר

ביס קטן ביס גדול

מי יכול לאכול״?



המצאנו גם שירים למלפפון ולסלק ...והילדימות התחברו מאוד לשירים (וגם אכלו את הירקות) 


<br/>
ומה עוד? שמנו לב שהבקרים שלנו נראים מעט אחרת ושאבא ואמא התחילו להלביש אותנו בבגדים ארוכים ונעליים סגורות. אבל מזג האוויר עדיין הפכפך והקור של הבוקר לעיתים מתחלף בחום בצהריים- אז מה נעשה? נחלוץ נעליים! אנחנו עדיין לא ממש יודעים לנעול נעליים לבד, אבל אנחנו בהחלט יכולים כבר לחלוץ אותן! אז השבוע ניצלנו את מזג האוויר ההפכפך של הסתיו כדי ללמד את הילדימות לחלוץ נעליים וגרביים לבד.  

בגן שלנו יש עקרון חינוכי שנקרא "פירוק פעולות". כל פעולה שאנחנו מלמדות את הילדימות מורכבת ממספר שלבים שיש ללמוד אותם, למשל: פתיחת הסקוצ'ים, הורדת הנעל והורדת הגרביים. בכל שלב אנחנו מתמקדות עם הילדים בדרך הנכונה לעשות זאת כדי ללמד בצורה בונה בטחון ולא ליצור תחושת אכזבה או אי הצלחה בקרב הילדים. (לדוגמא למשוך את הסקוצ' מהקצה ולחלוץ את הנעל באמצעות החזקת העקב). 





אחרי שחלצנו את הנעליים והגרביים ניהלנו שיח על כך שחשוב לנו לשמור על החפצים שלנו כך שלא ילכו לאיבוד. התחלנו לחשוב איפה אנחנו יכולים לשים אותם.... אולי בתיק? אבל התיק נשאר בחצר ואנחנו נכנסים לכיתה...זאת בעיה. אז אוליייי נחזיק אותם בידיים? אוי, אבל אז הידיים שלנו לא יהיו פנויות לשחק. אוליי נשים את הגרביים בתוך הנעלים? רעיון מצויין! היצדימות כל כך התלהבו מהרעיון שבצ'יק צ'ק כבר הכנסנו את כל הגרביים לנעליים. במהלך השבוע ראינו התקדמות אישית משמעותית בתהליך חליצת הנעליים והורדת הגרביים בקרב ילדות וילדי הקרובה ובשבועות הקרובים נמשיך לעבוד על חיזוק העצמאות שלנו. 




<br>

**נשיכות- למה זה קורה ואיך מתמודדים? 
**



בתקופה האחרונה אנו חוות גל של נשיכות בשכבה הצעירה זוהי תופעה מוכרת ושכיחה.

היא מלחיצה ומדאיגה את שני הצדדים- הנושך והננשך.

אנו נמצאות בשלב שבו האינטרקציה החברתית עוד בחיתוליה והלמידה היא יומיומית..

הילדימות, עדיין לא יודעים להביע את רגשותיהם, הם מרגישים ובאופן ישיר – מגיבים .



זו הצורה הטבעית והראשונית ביותר עבורם. בסיטואציות חברתיות ראשוניות חוסר הנסיון מביא איתו מנעד תגובות שנובעות ממחסור בכלים. ביטויי תסכול מוכרים הם דחיפה, משיכה, חטיפת משחק, חיבוק חזק וגם נשיכה. התגובות האלו נובעות בדרך כלל במהלך חיכוך חברתי: רצון להצטרף למשחק, רצון לקבל חפץ שנמצא אצל חבר אחר, קושי בהשתלבות במשחק או רצון לתקשר לפני השלב השפתי. 



בנוסף שינויים בסביבה המשפחתית של הילד/ה כמו מעברים בין מסגרות, הולדת אח, גירושי הורים, וכדומה…יכולים להוביל לנשיכות כחלק משינוי התנהגותי אצל הילד/ה. ישנו גם אלמנט המושפע מצרכי גרייה חושית, אך רוב המקרים לא נובעים ממנו. 



אנחנו שואפות  לעצור כל פגיעה ולנסות לזהות חיכוך עוד לפני שקורה.  

הדרך שלנו בגן למגר תופעה זו מתחילה דרך תצפיות ונוכחות קרובה לילדימות, וזיהוי רגעי קונפליקט פוטנציאליים. ברגעים אלו  נשאף לקיים שיח מלמד – איך מצטרפים למשחק, איך יוצרים אינטראקציה. הילדימות ממש עכשיו עוברים שלב בצורת המשחק שלהם ממשחק אגוצנטרי להתחלה ובסיס של משחק חברתי, וחייבת להתקיים למידה. הלמידה מתקיימת בשדה המשחק המוחשי, אלו דברים שלומדים רק בזמן אמת ולכן לא מן הנמנע שיהיו חיכוכים. חשוב לציין שנשיכה אינה ביטוי לאלימות או תוקפנות- היא תמיד תגיע כנסיון לתקשר משהו. 





במקביל אנחנו שואפות לייצר אקלים רגוע ונינוח שמאפשר מקום ביטוי לכלל הילדימות בגן. 
<br/>
התגובה שלנו לנשיכה אינה כעס או עונש אלא מתן כלים ותגובה המהירה כי זו אינה התנהגות מקובלת. הילד הנושך אינו פושע. 



מעבר לתשומת הלב ולמוכוונות לטפל בסוגייה כפי שהוזכר מעלה, ניהול שיח פתוח מול ההורים לטובת שינויים בבית יכול מאוד להועיל בעבודה מול הילד/ה בגן- ואנחנו עושות זאת בכל הזדמנות. 

הנשיכות בקרב ילדים בגיל הרך הן תופעה התפתחותית חולפת. אנחנו מקפידות מאוד על תגובה עקבית כלפי הננשך והנושך  ומטפלות בבעיה ממקום הולם ומקצועי. מנסיונינו, אנחנו בטוחות כי התופעה תדעך בזמן הקרוב עד שתעלם. אנחנו מבינות שלא נעים לראות נשיכה על הילד/ה שלי, וגם לא נעים לדעת שהילד/ה שלי נושכים. חשוב להבהיר שאנחנו לא מדווחות מי הילד/ה שנשכו, אין בכך שום טעם. נבקש מכם סבלנות, הכלה והבנה אמיתית כי מדובר בשדה למידה מוכר מאוד.








<br>

**עדכונים
**



1. כאשר אתם מביאים את הסדינים ביום ראשון אנא וודאו שיש שמות על הסדינים במקום בולט במרכז הסדין והניחו אותו בארגז של קבוצתכם. על כל ארגז ישנו שם - שימו לב בבקשה (לאחרונה יש לא מעט בלבולים). כך גם לגבי כל חפץ אחר חדש שאתם מביאים לגן-  נעליים חדשות? תתחדשו! רק אל תשכחו לכתוב שם כדי שנוכל לזהות!
<br/>

<br/>
2. מזכירות שוב להלביש את הילדימות בשיטת הבצל - שכבה קצרה ומעליה ארוכה. כך נוכל באמת לנהל שיח עם הילדימות על התחושות שלהם ולהציע להם פתרון שיקל עליהם - כמו הורדת השכבה הארוכה. 



4. תודה רבה על שיתוף הפעולה בהבאת עיתונים! אספנו מספיק ובקרוב תוכלו לראות מה יצרנו מהם ( בעיקר ילדי היום הולדת) 



**שבוע נפלא
**

**ויקה, טניה, הדר ומיכל 
**



<br>

<br>

## שכבת הבוגרים 

## 

**עדכון על סתיו שהתבלבל
*<br/>

בשבועיים האחרונים עבדנו על חידוד החושים שלנו: שבוע שעבר בזכות הסתיו שהגיע לבקר, ובשבוע האחרון בזכות ה"אין סתיו", שהחליט שהוא נודד כנראה למקום אחר. 



בשבוע שעבר פתחנו את הדלת למישהי שמזוהה מאוד עם הסתיו- הרוח! את הרוח אפשר לשמוע, לפעמים היא חזקה ולפעמים היא חלשה.

אפשר לראות אותה? את הרוח עצמה קשה לראות אבל אפשר לראות את הדברים שהיא עושה, היא מעיפה את השיער שלנו, את העצים והעלים מנדנדת מצד לצד... 

אפשר גם להרגיש את הרוח? כשהיא חזקה מאוד אנחנו בקושי מצליחים לעמוד זקוף. ואם היא חלשה? היא מדגדגת אותנו בפנים ובמקומות החשופים. 



בשבוע האחרון הרוח החליטה שהיא לא תגיע לבקר. קיבלנו זאת בהבנה וחלקנו אף בשמחה.

עובדה זו לא הפריעה לנו להמשיך בחידוד החושים, דווקא חסרונו של הסתיו אפשר לנו להיות מודעים יותר לבחירות שלנו. האם חם לי או נעים עם שתי השכבות שעל גופי? זו הזדמנות גם להבין לעומק תהליכים מורכבים, כמו מדוע היום אפשר דווקא להוסיף מים לארגז חול? ולמה היצירות שלנו יכולות להתייבש להן בכיף בשמש מבלי לעוף או להירטב? כל פעולה שאנחנו עושים אנחנו משקפים לילידמות , שואלים שאלות ומשתפים ברציונאל העומד מאחוריה. 




<br>

**מפגשמולה
**

(שמולה = שמוליק ושולה) 



בקטגוריית המפגשולה בעדכונים השבועיים תקבלו טעימה משלל פעילויות וחוויות שלנו במפגשי הבוקר. זו ההזדמנות שלכם להישאר מעודכנים בנושאים השבועיים, המשחקים והשירים וגם יאפשר לכם פתח לשיח מעמיק יותר עם הילדימות על המתרחש בגן. 



מאירועי השבועיים האחרונים במפגשמולה 

**ה ר ו ח 
**

רוח הגיעה אלינו במגוון דרכים- פתחנו חלונות ואת דלת החצר, התעופפנו לנו בכיתה [לצלילי רוח חזקה](https://www.youtube.com/watch?v=yY14R_amuTM&t=104s) וחלשה וזזנו לפי קצב המנגינה. 
<br/>


הכרנו את דקלום הרוח:

> "רוח, רוח, רוח, רוח 
><br/>
> בפרדס נפל תפוח 
>
> הוא נפל מראש העץ 
>
> הוא נפל והתפו- צץ! 
>
> אוי, חבל, חבל, חבל
>
> על תפוח שנפל" 


<br/>
ששש....ש ק ט מי יכול לשמוע את הרוח? 

בדקנו עד כמה נקיות האוזניים שלנו כדי לשמוע את צלילי הרוח, וגילינו שכדי לשמוע טוב אנחנו צריכים גם לשמור על שקט... כשהיינו כולנו בשקט הצלחנו לשמוע את המנוע של המזגן שפעל. שאלנו האם בכלל צריך מזגן? פתאום הצלחנו לשמוע המון דברים. את ויקה מדברת עם הצעירים בחצר, את החברים שנמצאים במבואה. אפילו גילינו שמאחורי קיר המפגש נמצא ארגז החול והצלחנו לשמוע חברים מהצעירים מכינים שם מטעמים.


<br>

**ניסוי ברוח  
**
<br/>
המאוורר הגיע לכיתה! חיפשנו שקע ותקע ושאלנו מי מתחבר למה ואיך? ולמה השקעים בקיר כל כך גבוהים? אה כדי שלא נוכל להכניס בטעות אצבעות, זה מאוד מסוכן.. אחרי שדיברנו על כללי הבטיחות ישבנו מסביב למאוור ועשינו ניסוי. מתוך קופסא הוצאנו פריטים, חלקם קלים וחלקם כבדים.. את מי מהם תעיף הרוח של המאוורר? את הפוני שלנו בטוח, ומה עם הספר? והנוצה? והמגנט.. יכולנו לראות ולבחון האם הרוח משפיעה על חפצים ואביזרים שונים ומשונים בהתאם לגודל ולמשקל שלהם. 


<br>

**ניסוי בקמח תפוח אדמה 
**

חומר מדהים שמאפשר לנו מעבר מנוזל למוצק רק על ידי מגע. 

התחלנו מלהריח, לעשות פווו ולמשש את הקמח עם המרקם האבקתי הנעים.. המשכנו לניסוי שמשלב מים וקמח תפוח אדמה. בשבילו היינו צריכים לגלגל את כל השטיחים וליצור כיתה ערומה. הרצפה שלנו הפכה למלוכלכת ולבנה וגם על זה התגברנו על ידי גירוד הקמח מהרצפה. 

ממליצה לנסות בבית, מצורף [קישור לניסוי ](https://davidson.weizmann.ac.il/online/scienceathome/%D7%90%D7%99%D7%9A-%D7%9C%D7%94%D7%9B%D7%99%D7%9F-%D7%97%D7%95%D7%9E%D7%A8-%D7%A9%D7%94%D7%95%D7%90-%D7%92%D7%9D-%D7%A0%D7%95%D7%96%D7%9C-%D7%95%D7%92%D7%9D-%D7%9E%D7%95%D7%A6%D7%A7)




<br>

**שירים חדשים שהכרנו: 
**

[הסתיו הגיע לבקר  
](https://www.youtube.com/watch?v=3HhSZ0UUltQ)

[בא סתיו ](https://www.youtube.com/watch?v=fjmEF8F9gTU)




<br>

**הצצה לסדר יום, והפעם בפינתנו LUNCH TIME
*<br/>



חיכיתם בסבלנות והנה זה הגיע, כל מה שרציתם לדעת על ארוחת הצהריים בגן.  

מעבר לכך שמרק העדשים של חן הוא הכי טעים בתבל, יש עוד כמה דברים שבטח תרצו לדעת.

את ארוחת הצהריים אנחנו אוכלים בקונספט שכבתי. אחרי הפסקת מים משותפת על הדק אנחנו נכנסים בזוגות לשטוף ידיים, נגשים לשולחן בו כבר מחכה לנו צלחת מלאה במטעמים ובתיאבון....

רגע רגע, לא כל כך מהר. איפה האחריות והעצמאות שלנו בכל הסיפור?!? 



ארוחת הצהריים שלנו במבואה מחולקת ל-3 מוקדי ישיבה. כל אחד מהם מייצר הזדמנות אחרת ללמידה, אחריות ועצמאות, ואנחנו מתאימים אותה לפי צרכי הילדימות והשלבים השונים בהם הם נמצאים.



1.	שולחן קטן בהגשה עצמית- בכל שולחן יושבים 3-4 חברים. זוהי מתכונת מצומצמת שיוצרת דינמיקה מקסימה ואינטימית בין החברים בשולחן. החברים קמים עצמאית למזוג לעצמם תוספת מעמדת הבופה הקרובה אליהם, בדיוק כמו בארוחת הבוקר שלנו. 



2.	שולחן משפחתי- אלו הם שולחנות גדולים יותר, בהם יושבים 8 ילדימות. בשולחנות המשפחתיים אנחנו עובדים על שיח משותף ומזיגת תוספות מקערות שמונחות על השולחן, הילדימות מוזגים לעצמם ומעבירים את הקערה לחבר שיושב לידם, אנחנו לומדים להיות ערניים וקשובים לצרכים של חברינו לשולחן.



3<br/>לחן חצי עיגול- בשולחנות חצאי העיגול אנחנו מרגישים כמו בבר תל אביבי טיפוסי. המחנכת בתפקיד הברמנית, וכיאה לברמנית היא שואלת המון שאלות.  "מה כדאי לעשות אם האוכל חם עדיין?" מתי נמזוג את התוספת?", האם ניסינו לערבב את המרק עם האורז?" אנחנו משקפות לילדימות ומתווכות להם את ארוחת הצהריים במטרה לעודד הרגלי אכילה עצמאיים וקבלת החלטות שתטיב עמנו. 



כשכבת הבוגרים יש לנו גם אחריות משותפת, שכן חברינו הצעירים כבר הלכו לישון בכיתות לא רחוק מאתנו. ארוחת הצהריים כפי שמתבצעת היום מאפשרת לנו לשמור על חלל נעים וטעים שכל חבר וחברה מקבלים את המענה לצרכים שלהם. 


<br>

**זה שיר פרידה, אז בואי רק אמרי שלום
**



פרידות הן עניין שבשגרה אצלנו. אנחנו כל בוקר נפרדים מאבא ואמא בחיבוק ובדחיפה קלה לעבודה.. פרידות הן לא תמיד דבר קל אבל אנחנו נשאף תמיד להפוך את החוויה לנעימה על ידי משחק וטקסים קבועים, כאלה שהילדימות מצפים להם. 



כך גם את תהליך הגמילה מחיתול או ממוצץ אנחנו מסיימים בטקס פרידה, שמעבר לאקט הסימבולי גם מאפשר לנו להעצים את החברים שנפרדים ולעודד גם חברים אחרים שנמצאים בשלב דומה. 

השבוע היו לנו כמה פרידות מרגשות במיוחד. 

רות, גלי ונריה נפרדו מהחיתול וקיבלו את התחתונים המיוחלים. בהתרגשות רבה הם הציגו בפנינו את התחתונים שבחרו והחברים עודדו אותם ושמחו מאוד בשמחתם. 



אל קיר המוצצים שלנו התווסף השבוע מובייל המוצצים של אדם. בטקס מרגש אדם טיפס עד למעלה ותלה את המוצץ שלו. כל החברים נופפו לשלום ונפרדו מהמוצץ יחד איתו. 



בטקסי הפרידה של החברים אנחנו מנצלים את ההזדמנות לשיח פתוח ומעודד על משמעות הפרידה, האחריות החדשה שלנו, וההיכרות עם המצב החדש. 




<br>

**יש לי יום הולדת, הבחירה רבה...
**



עוד טקס מרגש וצבעוני במיוחד בגן שלנו, יום הולדת! היום הולדת האחרונה שחגגנו הייתה לשושנה, והחברים היו בטוחים שעוגת פסטה בשילוב עדשים וזרעי פשתן תהפוך לעוגת הבית אז היינו חייבות כבר לשנות את האווירה..

 

קצת על אירועי יום ההולדת בשכבת הבוגרים 

ימי הולדת קורים השנה באופן קבוע בימי שלישי. לאט לאט הילדימות יהפכו את זה לנוהל קבוע וזה עתיד להפוך לסממן נוסף להיכרות עם ימי השבוע. 

מ<br/>ם שזוכרים, שנה שעברה חגיגת יום ההולדת הייתה מרוכזת ברובה לזמן המפגש. בשנת הבוגרים המפגש הוא שיא החגיגה, אך יום ההולדת הוא אירוע של יום שלם, שמושתת על ערך הבחירה. 

אנחנו מתחילים את הבוקר בהכנה משותפת של עוגת יום ההולדת בכיתה, אותה החבר/ה בחרו מבעוד מועד. ילד יום ההולדת אחראי על הכנסת העוגה לתנור במטבח יחד עם חן, כך אנחנו לומדים להכיר גם את החלל הזה של הגן, את המשמעות, הסכנות וההנאות בו. חשוב לציין שהמטבח לא נגיש לנו באופן חופשי ביום- יום, רק לצורך עבודה פרטנית ממוקדת. 



בזמן החצר בבוקר החברים כבר עובדים על הכנת ברכות וציורים צבעוניים ומשגעים, אותם אנחנו מעניקים לחבר/ה במפגש יום ההולדת. 



בחברותא אנחנו מביאים את ארגז יום ההולדת המשודרג, ובעזרת החברים שמעודדים, מקבלים החלטות חשובות ביותר... איזה שלט נרצה שילווה את היום הולדת שלנו? באיזה כיסוי נרצה לעטוף את הכיסא החגיגי? וגולת הכותרת- הכתר המתחלף שלנו. החברים בוחרים את צבע הכתר ואת הקישוטים איתו ירצו לעטר, חיות, דמויות צבעוניות, מכוניות ועוד..



את החגיגה במפגש מלווים שירים וריקודים אהובים ומצחיקים, טקס לבוש והכתרה, הענקת ברכות ומתנה וכמובן עוגה.. בכל עדכון ניתן לכם טעימה קטנה מחלק אחר בטקס, שתשארו בעניינים.. 

בנתיים קבלו חלק מהשירים שמלווים אותנו

[כדאי לכם לבוא לחגיגה שלנו ](https://www.youtube.com/watch?v=1U3jp3FMRP8)

[מחרוזת שירי יום הולדת ](https://www.youtube.com/watch?v=rmV-iVwvqwU&t=35s)

[יש לי יום הולדת- אחרית הימים  
](https://www.youtube.com/watch?v=QlDvjwOFoYQ)

[שיר השושואהאה ](https://www.youtube.com/watch?v=OXRgDwxqHk8)(תבקשו מהילדימות שידגימו לכם, זה קורע!) 

[שיר הציפורים ](https://www.youtube.com/watch?v=lj95iZcHZ3w)

[והלהיט- רוצים את העוגה ](https://www.youtube.com/watch?v=SipNOPQvq4E)



נסיים באיחולי מזל טוב למיה האלופה שלנו, זה בהחלט מעמד מרגש ומחייב במיוחד להיות הראשונה שחוגגת יום הולדת, תודה מיה שהפכת את החגיגה הראשונה השנה למופלאה! מזל טובים אוהבים מכולנו. 




<br>

**הודעות ועדכונים 
**

•	תמונות מיום שבת- כל שבוע 3-4 ילדימות מציגים לנו תמונה מהשבת שלהם , עליה אנחנו מדברים במפגש של יום ראשון. למה לא כל הקבוצה כמו שנה שעברה? זוהי הזדמנות נהדרת להעצים חברים מול חבריהם לקבוצה, כמו כן כבוגרים אנחנו מתרגלים המון עבודה על שיח ודיונים קבוצתיים. 

לדבר מול קבוצה זה מעמד לא פשוט כלל ולכן פעילות סביב תמונה מהבית יוצרת לרוב פתח נכון ונעים להתחיל ממנו. שאר הילדימות בקבוצה מתרגלים הקשבה אמיתית לחברים ובעקבות התמונה אנחנו יכולים לשאול שאלות ולייצר שיח מעניין. 

בכל שבוע אני שולחת הודעה להורים הרלוונטיים, יש לשלוח את התמונה לא יאוחר מיום שבת בשעה 20:00 בליווי הסבר קצר על התמונה. 

•	מה לשאול את הילדימות על היום שלהם בגן? השבוע תקבלו כרטיסייה עם שאלות לדוגמא שיוכלו להרחיב מעט את השיח שלכם עם הילדימות. אגלה לכם סוד.. מי שמקפידים לקרוא את העדכון הדו שבועי יוכלו להוציא מכל עדכון המון שאלות. לדוגמא.. מי החבר/ה שהציג/ה היום תמונה מיום שבת? מה ראו בתמונה? 

•	היה לנו מאוד כיף לעדכן ולשוחח אתכם בסוף היום במהלך השבוע, ניכר שאסיפת ההורים הייתה משמעותית לכולנו. 

•	נוהל יום א'- בקבוקים מלאים וסדינים רעננים בארגזי שמולה- אדום שולה, ורוד שמוליק. שימו לב שיש שמות על הסדינים. 





**המשך סתיו מחדד חושים לכולנו, 
**

**חולוד, אלינור, תמר ושירז 
**
