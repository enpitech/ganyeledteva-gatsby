---
title: לראות אתכם נכנסים לגן ביום הראשון מרוגשים מאוד
date: '2018-09-08T18:14:36+03:00'
---
עדכון שבועי- ילדי הטבע הדמוקרטי 8.9.18

**שבת שלום וחג שמח!
**

החל משבוע זה, בכל שבת תקבלו מאיתנו מייל ובו קישור לעדכון השבועי שלנו. בעדכון נשתף אתכם בכל מה שקרה השבוע וגם נעביר הודעות חשובות.

מאחורי המייל הזה עומדות שעות של עבודה והשקעה. העדכון הוא בשבילכם!

הקפידו לקרוא אותו בכל שבת, כך תשארו בעניינים ולא תפספסו שום הודעה.

**כמה תזכורות:
**

1. בבקשה כתבו שמות על המוצצים, בקבוקים, וסנדלים מבפנים!!! קשה לנו לזכור ... מצאו את הדרך לכתוב שםץ הדבר הכי מוצלח אלו המדבקות לחפצים שמזמינים באינטרנט. הן שורדות הכי הרבה זמן והעלות נמוכה. 
2. אין לנו כולת לשמור על מכסים של הבקבוקים שלכם. אנא השאירו את המכסים אצלכם בתיק. 
3. פינת עגלות- בבקשה להקפיד לקפל! כולם.. מקפלים... אל תשאירו עגלות/ אופנים באמצע החצר, גם אם אתם לוקחים אותם תכף... הילדימות בחצר וזה מפגע. 

נדגיש כי פינת העגלות מיועדת אך ורק לעגלות (מקופלות נו) ולא לאופנים! האופנים שבפינה הן של הצוות בלבד...

אנחנו חוזרים מראש השנה ביום רביעי. עובדים את שישי הקרוב להזכירכם בשישי שעות הפעילות 8:00 (לא לפני) עד 11:45

לסיום מבקשת להודות לכם מעומק הלב על שיתוף הפעולה בשבוע הזה. ההענות שלכם לבקשות שלנו כל כך משמעותית, הבטחון ומרחב הפעולה שאתם נותנים לנו לא מובנים מאליהם. אנחנו יודעים שלפעמים אתם מריגשים קצת כפופים לחוקים, דעו שכולם נכתבו למטרה אחת והיא טובת הילדימות. 

ספטמבר הארור הגיע אלינו בסימן בילבולים ונראה שהוא הולך להוציא אותנו מהדרך כל שבוע מחדש... קחו בחשבון שכל הנידנודים וחוסר היציבות עלולים להשפיע גם על הילדימות... יתכן ותרגישו שהם קצת משובשים, או מתקשים בבקרים. חשוב להיות אמפתיים, ומצד שני גם להיות ברורים ויציבים ולשדר ביטחון. 

בהזדמנות זו נאחל מזל טוב לשירזי שלנו שהתחתנה ביום חמישי עם עומרי בחיר ליבה.

שנה טובה טובה טובה מאוד!

**באהבה גדולה
**

**אחי וכל צוות ילדי הטבע הדמוקרטי
**

## צעירים א+ב:

תחילת שנה זו תמיד תקופה מרגשת עבורנו. לראות אתכם נכנסים לגן ביום הראשון מרוגשים מאוד אך חוששים, מתבוננים בילדים שלכם מהצד - כיצד הם חוקרים ולומדים את הסביבה החדשה שלהם, איך הם מגיבים לצוות החינוכי של הגן ולילדים שמקיפים אותם מכל עבר, מתרגלים למבנה, לגודל ולמרחב... לכל אחד ואחת תגובה אחרת לשינוי ולחידוש, היו כאלה ששכחו שההורים שלהם עוד שם והיו כאלה שיותר נצמדו להורים כי היו זקוקים ליצור את החיבור למקום החדש בליווי של דמות משמעותית מהחיים שלהם. 

אני כל כך שמחה וגאה בכם שהייתם כל כך קשובים, שסמכתם והאמנתם בנו כבר מהיום הראשון. 

זה כולל גם את ההורים של הילדים הממשיכים. אחרי זמן איכות ממשוך עם ילדכם חזרתם אלינו מלאי געגועים, נכנסתם מחויכים ורגועים. בעצם הענקתם המון ביטחון להורים החדשים בהתנהלות השלווה הזו שלכם. תתפלאו בדיוק כך התנהלו גם הילדים שלכם עם החברים החדשים שהצטרפו אליהם לאט לאט במשך השבוע. 

אז מה עשינו השבוע? 

בעיקר התחלקנו לקבוצות קטנות על מנת לאפשר לכל הילדים להסתגל לגן, להכיר אותו ולנוע בו בחופשיות כאשר הם פנויים לכך רגשית ומקבלים מכל אחד ואחת מאיתנו את מירב תשומת הלב.

הילדים פתחו את היום שלהם במשחק חופשי בחצר, בכיתה ובשולחנות היצירה שבמבואה. 

לקראת שעת הארוחת הבוקר התחלקנו לשתי קבוצות - הממשיכים אכלו כהרגלם את ארוחת הבוקר בכיתה ולילדים החדשים פתחנו שולחנות פיקניק בחצר. מההתבוננות שלנו בילדים הרגשנו שהחצר משמשת עבורם כמרחב בטוח בימיהם הראשונים לכן הפחתנו את כמות המעברים ממקום למקום. 

בהמשך השבוע כאשר זיהינו שהילדים מכירים מספיק גם את הכיתה הצטרפנו לארוחות הבוקר משותפת עם הילדים הממשיכים. 

השילוב ההדרגתי הזה עבר פשוט נהדר! 

כך לאט לאט השתלבנו והתערבבנו יותר ויותר ... כך שביום חמישי כבר ממש נכנסנו ללו״ז ובילינו את כל היום שלנו ביחד. 

נפרדנו מההורים בחצר ובכיתה, המשכנו למשחק חופשי בכיתה שלנו משם לארוחת בוקר.. מי שהיה צריך לישון שנת בוקר הלך ביחד עם אורטל ואחי לכיתה שקטה ונעימה לשינה. השאר היו במיני מפגשון של שירים וריקודים מ״תנועחיה״.. יצאנו למשחק חופשי בחצר שם חיכו לנו שולחנות מים, בועות סבון, ארגז החול וכמובן איך לא שושנה וחיים הארנב שהשבוע הפכו למאסטרים בהרגעת ילדים בפרידות :) 

הרכבנו מסלולים מאתגרים במיוחד מהג׳ימבורי. אנחנו לומדים לשים לב לחברים, להמתין בסבלנות לתור שלנו בקפיצה, לשמור על הגוף שלנו - איך עוברים, מטפסים וזוחלים ושומרים על שיווי המשקל.. 

צבענו ביחד עם טלי בצבעי תבלינים על דף גדול עם הידיים שלנו, ראינו כיצד התבלינים צובעים את הידיים שלנו ולאחר מכן גם משאירים טביעות כף יד על הדף ואיך הכל הכל נשטף במים.. 

בארגז החול ביחד עם ויקה שחקנו במצא את המטמון ... חפרנו גומות וטמנו אבנים מנצנצות, כיסינו מעט בחול והידקנו טוב טוב. ולפתע האבנים המנצנצות שלהם נעלמנו!  יצאנו למסע חיפושים, חפרנו ופיזרנו את החול בעדינות רבה מצד לצד במטרה למצוא את האוצר והינה משהו החל לנצנץ מתוך החול, המשכנו עוד ועוד עד שהאבן הנוצצת התגלתה! 

על רחבת הדג פתחנו בשיעורי יוגה עם אלינור. הרבה מתיחות ונשימות עמוקות להירגע מכל מה שהציף אותנו השבוע ואז המשכנו למסיבת ריקודים לוהטת עם דיג׳יי צחי לצלילי [״מדינת הגמדים״/ עוזי חיטמן ](https://www.youtube.com/watch?v=5qA2j-widSU)

ו״[מדוע ולמה לובשת הזברה פיג׳מה״/מיקי קם ](https://www.youtube.com/watch?v=6vHMaL6Zruc.) (לחצו על שם השיר, בפנים יש את הקישור אליו)

מפגשים

המפגשים שלנו היו קלילים וחוויתיים. המטרה העיקרית שלהם היתה ליצור חיבור בין הילדים לגן ובין הילדים החדשים לממשיכים. 

התחלנו עם שירי ידיים ואצבעות - ידיים למעלה על הראש... הופ הופ הופ נעלה למעלה ונרד למטה... והכי הכי אהוב עלינו [״תיפוף על הגוף״  ](https://www.youtube.com/watch?v=hocEh0TY2vw)

נחשפנו לקופסאת ההפתעות שלנו ממנה הציצה בובת צפרדע ירוקה שקפצה על כל החברים ובירכה אותם בחיבוק ונשיקה. 

לאחר מכן הכרנו את מקלות התיפוף מעץ איתם תיפפנו במקצבים שונים על מקומות שונים והאזנו לצלילים המופקים מהם. 

בימים חמים יותר במקום המקלות השתמשנו במים והכרנו את השיר של עמוס והבקבוק מאת מיריק שניר. 

> ״יושב באמבטיה עמוס 
>
> שופך מהבקבוק אל הכוס 
>
> בוק בוק בוק 
>
> ועכשיו מן הכוס לבקבוק
>
> פך פך פך 
>
> נשפך!״ 

המים שלנו נשפכו והשפריצו לכל עבר וגם קצת עלינו שוב ושוב ושוב... 

לפני ארוחת הצהריים נכנסנו לפעילות רגועה יותר בכיתה, שם שיחקנו במשחקי רצפה ושמענו סיפורים. ״מיץ פטל״/חיה שנהב, ״חמישה בלונים״/מרים רות והספר שאיתו נרשמה ההתלהבות הכי רבה הוא... טם טם טם... ״למה עינב בוכה?״/ אורנה שאול.

לאחר מכן המשכנו לארוחת צהריים ושינה. בכל יום יותר ויותר ילדים נשארו לישון ביחד עם חבריהם בגן. 

כך עבר עלינו השבוע הראשון של הגן שהיה באמת באמת מדהים, מקווים ומייחלים לעוד רבים כאלה בהמשך. 

**הודעות - 
**

\* שימו לב שאתם רושמים שמות על כל החפצים האישיים של ילדכם: מוצצים, בקבוקים, חיתולי בד, נעליים, סדינים ושמיכות. אנחנו פשוט לא יכולות לזכור את של כולם. בבקשה עזרו למנוע בילבולים מיותרים. 

\* תדאגו שבתיק תמיד תהיה שקית לבגדים מלוכלכים. חבל להרטיב וללכלך את הבגדים הנקיים. 

\* חוזרים לגן ביום רביעי 12/9.. את כל ימי החופשה והימי שישי הפעילים של הגן תוכלו למצוא באתר <http://www.ganyeledteva.co.il>. 

**שיהיה לכולם חג שמח ומתוק
**

**וחופש נעים 
**

**ויקה,שירז, אלינור, אדריאן וגם- אחי, צחי, אורטל:) 
**

(צוות מתוגבר זה הדבר )

## בוגרים א-  תקווה (לשעבר רוחל'ה)

עדכון שבועי ראשון- 

השבוע היה כמובן בסימן הסתגלות לותיקים ולמצטרפים..

התמקדנו בסדר יום וגיבוש קבוצת הבוגרים תקווה - תקוול'ה.

 הילדימות הכירו את ארבעת החברים המצטרפים וגם צוותו לחברים שראינו שהיה ביניהם פחות אינטראקציה וכך יכלו לפתח חברויות חדשות ולהתגבש...

בימים הראשונים התחלנו את הבקרים שלנו בחצר וכשראינו שהעומס בחצר מקשה על הפרידות עברנו לתחילת יום בכיתה  ולאחר מכן יצאנו לחצר, בחצר שיחקנו משחק חופשי, הכנו ארוחות מחול, טיפסנו על קיר הטיפוס ועברנו על מסלולי הג'ימבורי, בסוף סידרנו בעבודת צוות את החצר שגרמה להנאה וגיבוש תוך כדי ה"מטלה".

במפגשים שמענו שירים מוכרים משנה שעברה וגם חדשים, [ "בוקר אור, בוקר טוב, מי ישן עדין?.](https://www.youtube.com/watch?v=aPrw8x8jqe0)." ו"במכונית האדומה ניסע סע.."[ "אני נקי - אני שוטף ידיים בסבון ומים טרילילילי.."
](https://www.youtube.com/watch?v=DPILWI69AAQ)

דיברנו על החופשה הארוכה שהייתה לנו, הילדימות שאלו איפה הדר וענת והסברנו להם שהן נפרדו מאיתנו ועברו ללמד וחנך ילדים אחרות, עכשיו דניאל ותמר המחנכות החדשות של תקווה, וכמובן הדגשנו שאנחנו כאן איתם, אוהבות מחבקות ודואגות. מכאן החיבור קרה באופן טבעי זורם וחלק כאילו אנחנו מכירים כבר מזמן.

המפגשים שלנו היו בעיקר קלילים, קצרים ותנועתיים כדי לא ליצור עומס רגשי ובעיקר כדי חזור בהדרגה לענינים לכן סיפורים בהמחשה היו חלק מהמפגשים שלנו ביניהם - "חתול על מרבד" ו"שלושה פרפרים", שניהם סיפורים שמדברים על חברות ושותפות. 

הילדימות הכירו את ארגז הנעליים הכחול של קבוצתנו ואת סלסלת המים שלנו וגם למדנו שהגן הוא המרחב שלנו ולא של ההורים (עמכם הסליחה) . דיברנו על הקושי להפרד מההורים בבוקר ונזכרנו כמה כיף לנו בגן, עם כל החברים החברות המרחבים, החיות המשחקים... עשינו סימולציית פרידות מההורים וכל מי שחשקה נפשו להופיע עשה זאת וקיבל הרבה מחיאות כפיים.

קבוצת תקווה אוהבת מאוד לרקוד וואלס בזוגות וגם ריקוד מודרני כל אחד לחוד... שירי הריקוד האהובים השבוע היו "רוץ  בן סוסי" ו"אצא לי השוקה"

בלוח התוכן שלנו עלה ראש השנה בו ראינו דבורים, חלת דבש ואת הילדימות אוכלים תפוח בדבש, לוח התוכן נמצא במבואה והשתלב נפלא כסיפור בזמן האוכל. לא התעמקנו מעבר לכך בראש השנה, הרגשנו שזה לא מתאים כרגע. 

ביום חמישי כבר עבדנו כקבוצה אחת מגובשת, המטרפים החדשים שלנו: אדם, עמנואל, לני ופלג כבר נכנסו לענינים, ישנו איתנו והחברים והחברות הותיקים לקחו אחריות, הזמינו אותם לשחק, הראו להם את השמיכות שלנו ואת המזרנים... נראה שאנחו לגמרי בדרך הנכונה.

זו הזדמנות טובה להגיד לכם תודה, להורים הותיקים, על קבלת פנים חמה, על האמון ועל הזרימה עם הבקשות שלנוף ולהורים המצטרפים תודה על שיתוף הפעולה והדיאלוג האמיתי והמכבד. 

ולסיום סיומת נפרדנו בברכת חג שמח וחופשה נעימה...

נתראה ביום רביעי!

שנה טובה מתוקה ומהנה

באהבה

דניאל ותמר וגם- אחי צחי ואורטל

## בוגרים ב- יעקב

העידכון הראשון שלנו…. התגעגענו(:

כמה מרגש היה לראות אתכם נכנסים ביום ראשון …

קבוצה חדשה ..!

 מדהים שמההתחלה התוספת הרגישה מאוד טיבעית והכל בזכות העבודה המשותפת בין שתי הקבוצות שנה שעברה … שיתופי הפעולה, הזמן בחצר והקשר המיוחד שיש בכל משפחה בין האחים הגדולים לקטנים כך גם אצלנו.

לקבוצה החדשה שלנו ישנה תוספת שאף אחד לא הכיר עד יום ראשון - שקד.

תהליך ההסתגלות של שקד היה קצרצר גם בזכות זה שהוא מתוק בטירוף חברתי ומצחיק וגם בזכות הקבוצה הנהדרת שלנו שקיבלה אותו כאחד משלנו בלי שאלות או הסברים … מדהימים ! אז תודה לילדים שכך עזרו לשקד לעבור את הקושי בגן חדש עם חברים חדשים.

חודש ספטמבר (סליחה) הארור .

החודש הזה יצא די קשוח אין באמת רצף או בכלל מספיק זמן להתחיל תהליכיים כלשהם ולכן החודש הזה יוקדש לפעילות חברתית…תירגול סדר היום ותנועה במרחב ובכלל להכיר אחד את השנייה .

איך נעשה את זה ? 

משחקיים קבוצתיים.

דרך נהדרת לשבור את ״הקרח״ ולגרום לנו לצאת עם חוויות מעצימות מהשהות שלנו יחד כקבוצה.

זה חלק מאוד חשוב במתכון הקבוצה המגובשת ..

אנו לומדים להכיל אחת את השנייה , לתקשר כדי להצליח ולהתפשר כי אני חלק מקבוצה עכשיו.

גשר מזהב

בנו גשר בנו גשר בנו גשר מזהב כולן עוברות כולם עוברים ואחרון נעמד!

 דיברנו על גשרים שעומדים חזק ויציב ולא נופלים גם כשיש רוח חזקה.ֿ

החלטנו לבנות את גשר הלו יעקב החדש .

חבר אחד נעמד בפיסוק רחב ויציב, ידיים פרושות לצדדים לשמירה על שיווי המשקל …

המטרה היא לחצות את הגשר הארוך ביותר מבלי ליפול ולבסוף ליצור את הגשר החזק והארוך בעולם .

אחד אחרי השני הם זוחלים מתחת לחבריהם נעמדים ומצטרפים לגשר כך עד שהאחרון נעמד.

בפעילות הזו אנו צריכים לשים לב מה קורה כשחבר עובר מתחתנו נוודא שהפיסוק מספיק רחב או גבוה, שאנחנו יציביים וכך קל יותר לעבור והכי חשוב שאנו לא מסכנים את שאר חלקי הגשר בנפילה.

וכשאנחנו עוברים מתחת לחבר אנו מנסים לזחול הכי קרוב לריצפה, זוחלים לאט ומתבוננים קדימה … 

הגשר נבנה לו לאיטו עם צחוק מתגלגל והרבה איבודי שווי משקל בלי נפילה אחת… גשר ארווווך ארוך גשר הלו יעקב החדש(:

החברימות כל כך התלהבו שנשפתי ונשפתי ונשפתי כדי שהגשר יפול והגשר לא נפל …

חיזקנו אותם ואמרנו שהגשר הזה לא נפל כי בחרתם לפעול יחד .

קלאס

עם דור החברימות הרכיבו קלאס ממש כמו פעם רק שעכשיו השתמשנו בנייר דבק ציבעוני… במקום גיר.

למדנו להצמיד רגליים לכופף ברכיים והופ קפיצה … למדנו לדלג בין ריבוע לריבוע וגם להסתובב סביב … 

כל כך נהנו שגם בסוף היום קיפצו להם בלי סוף.

משחק הזיכרון 

חבר נעלם מהכיתה! צריך מישהי/ו שיפתרו את התעלומה 

אחד מהחברימות יוצא מהכיתה ולא מציץ פנימה … בזמן הזה אנו משתמשים בסדין גדול כדי להחביא מישהי/ו… שששש לא לגלות מי מסתתר .

ברגע שאנו מוכנים אנו סופרים 1,2,3 וקוראים בקול גדול לחבר שממתין מחוץ לכיתה וכשנכנס אנו שואלים מי נעלם לנו מהכיתה ?… אם אנו מתקשים אנו מבקשים רמז… אפשר לראות רגל,יד שיער עד שמגלים מי שם מסתתר … ילדימות אלופות ואלופים כמעט ולא היו רמזים(:

איפה הגוף שלנו מתחיל ?…. בראש אולי בכפות הרגליים… הגוף מתחיל בראש שניצב מעל ….יש ראש לשנה ראש לדג וראש לשבוע…. 

דיברנו על השנה החדשה הכניסה לגן וההתחלה שלנו כקבוצה.

מי יודע מה הראש/ ההתחלה של המפגש?

שיר בוקר (:

גם פה בחרנו את השיר שדורש מאיתנו לשים לב לסביבה,  לקצב שלי ולגוף שלי..

[מסביב לעץ התות](https://youtu.be/7VpIEdeWKqI) … שיר מוכר ואהוב.

והפעם התחלנו אותו באופן שונה..

כל חבר קיבל זרע של תות.. אחזנו אותו בידיים ודמיינו איך הם נראים..

 לאחד היה זרע ארוך כמו בננה ולשני היה זרע קטנטנן שבקושי רואים לאחר היה זרע ענק שהיה ממש קשה לסחוב … כולנו שתלנו את הזרעים שלנו המתנו לשמש, השקנו במים… ונחנו כשהגשם הגיע … 

ובוקר אחד התעוררנו ומה גילינו ?…עץ תות גדול, עצום !

יצרנו מעגל חברים אחד גדול מסביב לעץ  שרנו, רקדנו ציחצחנו והתלבשנו ולבסוף חלקנו את הפירות שלנו כל אחד והתותים המיוחדים שלו. 

במהלך מסיבת ריקודים קטנה שפתחנו באמצע היום החברים בחרו שיר אחר בכל פעם… השיר[ bath song](https://youtu.be/WRVsOCh907o) שיר שהיה אהוב שנה שעברה והגיע אלינו בטעות מוחלטת … את רוב המילים בכלל לא הבנו כי זה באנגלית מה נעשה?…. אני יכולה לגלות אבל מה יותר מעצים מחבר ״חדש״ ישן שיסביר לנו את הטקסט במיוחד ששפת האנגלית היא שפת האם שלו תום ישב מול הכיתה … עברנו משפט, משפט תום הסביר מה אומרים ומה צריך לעשות וכך ערכנו מסיבת אמבטיה באנגלית גם למדנו את איברי הגוף באנגלית וגם צחקנו והשתעשענו .

השם שלנו -

לאחר שבוע של דיונים בנושא הזה…
 אפשרנו לילדים והילדות לבחור...

אנחנו **קבוצת הלו יעקב (:
**

תודה שלקחתם חלק פעיל בתהליך ההסתגלות של המשפחות החדשות בגן… ההגעה מוקדם והכניסה לכיתה .

מדהים כמה זה נותן ביטחון לחברים בהלו יעקב ונותן למסתגלים את השקט והביטחון שהם צריכים בימים לא פשוטים אלה. 

ואתם בניכם בתוך הקבוצה יש פרצופים חדשים מוכרים תתערבבו תאמרו שלום יש מיקס חדש וכמו שאני תמיד אומרת הגיבוש הקבוצתי בגן הוא לגמרי חלק מתפקידכם אתם ממלאים את הצורך אחר הצהריים(:

**עידכונים ותיזכורות-
**

אנו חוזרים מחופשת ראש השנה ביום רביעי אנו נשאר באותה מתכונת קבוצת הלו יעקב נפרדת בתוך הכיתה הגדולה שם תחכה לכם גם סלסלת הבקבוקים.

מגבונים מזכירה 2 חבילות לילדים עם תחתונים ו4 לילדים עם חיתול.

בגדי החלפה בבקשה שימו יותר מסט אחד .

**שנה טובה ומדהימה 
**

**אין יותר מתרגשים מאיתנו לפתוח את השנה הזו יחד.
**

**אורטל ודור ואדריאן שבילה איתנו את כל השבוע 
**
