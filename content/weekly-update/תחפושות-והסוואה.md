---
title: תחפושות והסוואה
date: 2023-03-10T11:51:50.687Z
---
**שבת שלום לכל משפחות הגן!**

מזכירות לכן את אירועי מרץ-אפריל הקרובים - אם לא רשמתם, זה הזמן:

1. **שיחות חתך:** התחלנו בשבוע האחרון את שיחות החתך שלנו – מי שטרם נרשמו מוזמנים לעשות זאת בהקדם. שימו לב האם נרשמתם לשיחות פרונטליות בגן או לשיחות וידאו והיערכו בהתאם.

2. **הרצאה של אחינועם על חוסן נפשי:** תתקיים ביום שני ה-27.3.23 בשעה שמונה בזום. ההרצאה מתמקדת בניהול רגשי של ילדימות. נשלח אליכם במייל טופס הרשמה להרצאה.

3. **חופשת פסח:** תתקיים בתאריכים 4-12.4.23.

בינתיים -

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

השבוע חגגנו יחדיו את פורים – חג מצחיק וצוהל שמממש קורא לנו לצאת לטיולים על כנפי הדמיון. המשכנו להתבונן בעצמנו במראה, לעשות פרצופים מצחיקים ולצחוק מזקן הבורגול שגידלנו בארוחת הצהריים. שרנו יחדיו – "[זקן ארוך לי עד ברכיים!"](https://www.youtube.com/watch?v=0zvjSMuqI3g). שירי פורים היו מאוד כיפיים ונהנינו לשיר ולרקוד. רקדנו יחד לצלילי "[ליצן קטן](https://www.youtube.com/watch?v=Gul_Pj73Di8)" ו"[ליצנים](https://www.youtube.com/watch?v=nno7bkHxZeA)"– אחזנו ידיים ובדקנו: האם אני מחזיקה את החבר.ה שלי בצורה נעימה? לרקוד בזוג זה משהו שדורש הרבה מיומנות – להחזיק ידיים בצורה נעימה, לא למשוך אחת את השני, לא לדרוך אחת על השנייה, לא להיתקל בחברימות אחרים במרחב – המון דברים שצריך לשים לב אליהם!

התכוננו ליום התחפושות בשני. מהי תחפושת? אפשר לחבוש קסדה בחצר, ולדמיין שאני לוחמת אש או בנאי. אפשר ללבוש גלימה, פיג'מה, שלל בגדים שונים ומשונים. אפשר גם להתחפש בדמיון – לזחול על הרצפה ולדמיין שאנחנו מר שבלול או שיירה של נמלים. אבל מתחת לתחפושת, אנחנו תמיד עדיין אנחנו, או במלים של עוזי חיטמן – "[אני נשאר אני](https://www.youtube.com/watch?v=Su4Gv-cwpWI)".

המשכנו לחשוב אילו חיות אנחנו יכולים להיות עם השיר המקסים של דתיה בן דור – "[אילו הייתי](https://www.youtube.com/watch?v=aM856Z3t_l0)". לקחנו שרביט קסמים דמיוני והפכנו את עצמנו בכל פעם לחיה אחרת, ניסינו לנוע כמו שאנחנו מדמיינים את החיה מגיעה לגן – עפנו כמו פרפרים, קפצצנו כמו חרגולים, זחלנו לאיטנו כמו צב, ניסינו ללכת הצידה כמו סרטן ולשחות כמו דג.

בשני המחנכות והרבה מהילדימות הגיעו מחופשים, וזה היה מצחיק ומרגש. ניסינו להבין למה כל אחת התחפשה, שיחקנו יחד וגילינו שגם מחופשים, אנחנו עדיין נהנים לעשות את אותם הדברים. הבצק שלנו גם התחפש לכבוד החג, ולבש צבעים שמחים שהיה כיף לערבב. יום אחד שיחקנו בבצק הוורוד, למחרת בכחול. ובסוף השבוע, לקחנו קצת ורוד וקצת כחול, ערבבנו יחד, ובדקנו: איזה צבע יצא? סגול!

בשבוע הבא נתחיל לחקור את האביב שכבר סובב אותנו,

בינתיים מחכות לכם בראשון בגן – לא לשכוח סדינים נקיים ובקבוקים מלאים,

**צוות שכבת הצעירים – קיילה, יגאל, שגיא, חוה, אליסה, עדי, מיכל, הדר, נופר ורוני**



## **שכבת הבוגרים**

**מסיבת פורים בגן** 

יום התחפושות היה מרגש במיוחד פתחנו אותו בקבלת ילדימות בחצר מוסיקלית וכיתות פעילות במשחקי ריצפה ופאזלים. 

לאחר ארוחת הבוקר החגיגית בה קיבלנו פנקייקים עם רוטב טחינה נוזלי, דביק ומתוק במידה הנכונה - אנו מוכנים ומוכנות להתחיל את החגיגה. בקבוצות קטנות זזנו בין תחנות שונות. 

תחנת בצק צבעוני, בה היה בצק תכלת ובצק ורוד. ומה קרה כשערבבנו? קיבלנו סגלגל מהפנט! הוספנו נצנצים ורודים - המרקמים השונים והצבעים העשירו את הפעילות. הילדימות ניסו להוציא את הנצנצים וקישטו במקלות צבעוניים. 

**מסכות מצחיקות** 

הילדימות בחרו מסכה של חיה אהובה וישר ניגשו למלאכה - הוספנו צבע עם הטושים, והנחנו על הפנים. איזה קול אני משמיע.ה? 

**מסלול תהלוכת תחפושות** 

את התהלוכה המסורתית עשינו בדרך שלנו יצרנו מסלול מאתגר הילדימות טיפסו בתורם.ן הציגו את התחפושת וקפצו גבוה גבוה הישר למזרן הרך. 

 **הסוואה**

במהלך השנה העמקנו בסוגי הסוואה 

שינוי צבע- חיות שיכולות לשנות את צבען בהתאם למקום בו הן המצאות למשל זיקית על גזע עץ תהיה חומה ועל עלה ירוקה. תחפושת- מקרה שבו בעל החיים אינו מסתתר כלל הוא גלוי לחלוטין פשוט תואם את הסביבה הקרובה לו. דוגמה לכך הוא המקלונאים שלנו המתחפשים למקל.

**מחבואים זיקיות בחצר**

השבוע הילדימות הסתובבו בחצר עם זיקיות מצויירות על שקף והמטרה היא לראות איך הזיקית משנה את צבעה כשהיא זזה. שיחקנו מחבואים והחבאנו לחברימו את הזיקיות והם היו צריכים למצוא אותן.  לא פשוט למצוא זיקית בהסוואה(: 

**Gaby’s Corner**

On Thursday we had a special day – Pajama Day! W a special nighttime Mifgash: We took out our mattresses and turned off the lights. It’s DARK!

What comes out when it’s dark? The MOON! And around it – STARS!

We pretended to go to sleep – we all grabbed a stuffed animal and laid down our heads while we listened to a lullaby.

בפעילות החומר יצרנו לילה בעזרת גואש שחור ופחם! בשביל כוכבים וירח השתמשנו בגואש צהוב והשפרצנו על הדף - יצאו לנו זיקוקי כוכב מהממים. 

בשבוע הבא נתחיל לחקור את האביב שנמצא כבר בכל מקום סביבנו. בינתיים - לא לשכוח בקבוקים מלאים וסדינים נקיים!

**צוות שכבת הבוגרים - אורטל, גבי, רוני, לימור, מייקי ונופר**