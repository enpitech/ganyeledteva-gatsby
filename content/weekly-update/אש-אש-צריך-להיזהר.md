---
title: אש, אש, צריך להיזהר
date: 2023-05-12T11:36:35.080Z
---
**שבת שלום לכל משפחות הגן,**

לפני שנעבור לעדכון, כמה הודעות:

1.      **ציפורניים:** אנא הקפידו לגזור לילדיכם ציפורניים – כשהן ארוכות גובר הסיכון לשריטות קטנות, עצמיות או לאחרים, גם בטעות וגם בכוונה.

2.      **טיול משפחות:** הטיול הולך ומתקרב (2.3.6)! צוות המארגנות המופלא שלנו שלח לכם טבלת השתבצות לשלל תפקידים בטיול. היכנסו והתנדבו (בעיקר חסרים מתנדבים לארגון הארוחות המשותפות)!

שתהיה שבת מנוחה,

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

השבוע בשכבת הצעירים המשכנו לשפר את מיומנויות האכילה שלנו, ציירנו המון במכחולים ובצבעי ידיים, והתחלנו לדבר הרבה על אש!

לכבוד ל"ג בעומר, התחלנו לדבר על מדורות, אש וחום. בטרם נתחיל להתעסק באש, מה הכי חשוב לדעת? כללי בטיחות!

"[אש, אש, צריך להיזהר](https://nogageva.bandcamp.com/track/--36),

לא לגעת בעץ הבוער!

רוצה להתקרב למדורה,

אבל האש חמה נורא!".

מתי מכניסים אש לכיתה? ביום הולדת! אז אנחנו מדליקים נרות, וכל הילדימות צריכים לשבת במרחק בטוח מהאש. כשיש אש בכיתה, אנחנו לא רצים ונזהרים מאוד לא להתקרב יותר מדי. איך נכבה את האש? בעזרת מים או חול! אילו צבעים יש לאש במדורה? צהוב, כתום, אדום, לבן, כחול. האש בוערת בהרבה צבעים, וגם אנחנו עבדנו בצבעי האש השבוע.

הבצק שלנו היה אדום, השתמשנו בצבעי ידיים בצבעים צהוב ואדום, ובדקנו מה יוצא כשמערבבים אותם: נולד צבע חדש, הצבע הכתום! שמענו יחדיו את השיר: "[כך נולד הצבע](https://www.youtube.com/watch?v=syJo37AKaro)". זה בכלל עשה לנו חשק גם להתגלגל קצת יחד. מה עשינו? בדקנו שהשטח פנוי, הבאנו מזרן, התיישבנו במרחק בטוח, והתגלגלנו בעזרת מחנכת, תוך שאנחנו מוודאים שהמזרן פנוי. כשילד.ה אחת.ד מסיימ.ת, ישר מפנים את המזרן לילד.ה הבא.ה. זה גם כיף וגם מאפשר לנו תרגול טוב של תור ושל כללי בטיחות מסוג אחר.

כל הדיבורים על בטיחות – באש ובכלל, הזכירו לילדימות את אחד הנושאים החביבים עליהם – כבאיות, ולוחמות ולוחמי אש! הילדימות חלקו סיפורים על כבאיות שפגשו בדרך לגן, על הצורה והצבע שלהן. מה הצבע של כבאית? אדום! אמרו הילדימות.. שאלנו את עצמנו: לאן הכבאיות נוסעות? לעבודה? לגן של הכבאיות? הן נוסעות לתחנות הכיבוי, או שהן בדרכן לכבות אש במקום אחר! לווינו קצת קסדות מחצר הבוגרימות ודמיינו שגם אנחנו לוחמות ולוחמי אש!

במפגש גם החלטנו לבנות מדורה! קודם כל, כדי שהאש לא תברח החוצה מהמדורה, הקפנו אותה ב"אבנים". בתוך מעגל ה"אבנים", הכנסנו הרבה קוביות בצבעי המדורה – צהוב, כתום, אדום – לעיגול ויצרנו לעצמנו מדורה דמיונית ממש כיפית. דאגנו לא להתקרב מדי כדי לא לקבל כווייה, אבל ישבנו והתחממנו יחדיו.

**טוואי משי**

השבוע רון הביאה לנו הפתעה מיוחדת במינה: קופסה קטנה מלאה בעלים. התבוננו בערימת העלים וראינו קצת תזוזה בפנים. הצצנו קצת יותר מקרוב, ושמנו לב שבין העלים מסתתרים המון זחלים לבנבנים זעירים! הרמנו את אחד העלים וראינו שהוא מלא חורים, ומתוך אחד החורים מציץ זחל אחד רעב במיוחד! מה זחלי המשי אוהבים לאכול? עלים! ענו הילדימות, "כמו בזחל הרעב!". באופן מיוחד, הם אוהבים לאכול עלים מעץ התות! עלי התות גדולים וירוקים, יש להם צורה של לב וקצוות משוננים. מדי יום הזחלים הרעבים שלנו רוצים עוד עלי תות עץ טריים, ונשמח אם גם אתם בדרך לגן תחפשו את עצי התות ותביאו אתכם כמה עלים להאכילם. ממש בקרוב נתחיל גם לראות את תותי העץ מתחילים לצמוח, וזה יהיה גם טעים!

בשבוע הבא נמשיך לעסוק באש החמה,

בינתיים נחכה לכם בגן ביום ראשון – לא לשכוח סדינים נקיים ובקבוקים מלאים!

**צוות שכבת הצעירים: יגאל, מיכל, קיילה, אליסה, עדי, הדר, תניה, נופר ורוני**

## **שכבת הבוגרים**

**מדורה** 

מה אנו צריכים.ות בשביל מדורה?

שטח נקי מעצים, צמחים ובתים 

עצים וזרדים חשוב שיהיו יבשים

אבנים כדי ליצור מעגל סביב העץ כך הרוח השובבה לא תניע את הלהבות לעצים, חפצים ילדימות. 

מים כדי לכבות את האש! 

מרשמלו שיהיה מתוק ודביק 

לאחר שבדקנו שיש לנו הכל התחלנו להקים את המדורה. 

מהחצר הבאנו את הקוביות הקטנות שהפכו להיות אבנים ויצרנו מעגל לתוכו הכנסנו מקלות תיפוף ומערוכים (: 

איך ניצור את האש? 

יחד זיהינו את צבעי הלהבה מדהים כמה צבעים יש בה- אדום, כתום, צהוב, ירוק, כחול ואפילו קצת שחור. 

 **תרגול במיון** 

לעמדת המדורה הבאנו את קוביות העץ שלנו ושלפנו מהארגז אחד מכל צבעי הלהבה סידרנו בשורה והילדימות בעבודת צוות מיינו את כל הארגז לפי צבעים. לאחר מכן התחלנו לבנות את להבות המדורה שלנו הכנסו צהוב, כתום ועוד…. 

מה עכשיו? 

את האור כיבינו פנס קטן הכנסנו לתוך המדורה ויצרנו אפקט מגניב מרגיע ומרגש. 

 דיקלמנו את השיר: 

אש, אש צריך להזהר לא לגעת בעץ הבוער רוצה להתקרב למדורה אבל האש חמה נורא.. 

יחד קירבנו ידיים למדורה וניסינו לגלות איפה נעים לנו ואיפה כבר חם מידי. 

הזכרנו שמגע באש גורם לכוויה והיא לא נעימה. 

מה יכול להקל על כוויה? הילדימות ענו- מים, קרח משחה, חיבוק. 

**מציירים ומציירות בפחם** 

את פעילות המדורה פרשנו לאורך כל היום ובכל פעם נגענו בדרך קצת שונה. בפעילות החומר עבדנו עם פחם בשני סוגים האחד סינטטי נראה כמו צבע שמן והשני גושי פחם המוכרים מהמנגל(: 

הילדימות התחברו למה שעושה להם טוב גושי הפחם  בעלי צורה מעניינת ושונה! השחור נמרח ממש טוב על הידיים וכל דבר שנפגוש בערך(:  הצביעה בשטח גדול יותר לעומת הסינטטי שהאחיזה יותר מדויקת והציור יותר קטן ומחושב. אלה שאוהבימות להתלכלך ולצייר בגדול אהבו את גושי הפחם אלה שפחות בעניין לכלוך העדיפו את הסינטטי שאיפשר ציור עדין.  

**English Time**

This week we learned about FIRE. 

What colours do you see in the FIRE?

Red, orange , yellow and blue! 

And after the fire is gone everything is BLACK

FIRE is HOT! Oh no!

Who do you call when there is a big FIRE?

The [FIRE TRUCK](https://youtu.be/EyDpcfhPbSw)!

The FIREFIGHTERs bring their HELMET, HOSE, and LADDER

And PUT THE FIRE OUT! 

**צוות שכבת הבוגרים - אורטל, אורית, גבי, חוה, רוני, מייקי ונופר**