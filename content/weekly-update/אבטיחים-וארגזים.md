---
title: אבטיחים וארגזים
date: 2023-06-30T11:32:57.528Z
---
**שבת שלום לכל משפחות הגן!**

כמה תזכורות ועדכונים:

1.   **מגבונים**: חודש חדש בפתח, ועימו הצורך בחידוש מלאי המגבונים – מזכירות, 4 חבילות לילדימות עם חיתול, 2 חבילות לילדימות גמולים.

2.  **מסיבות סיום**: לא לשכוח לסמן את תאריכי מסיבות הסיום של שתי השכבות – בימים אלה כלל הגן יסיים פעילותו בשעה 16:00 על מנת לאפשר לילדימות ולצוות לנוח ולהתארגן.

מסיבת הסיום של הצעירימות תתקיים **ב-13.7 בשעה 17:00.**

מסיבות הסיום של הבוגרימות תתקיים **ב-27.7 בשעה 17:00**.

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

שבוע חם נוסף עבר עלינו ובחצר המשכנו ליהנות מהטפטפות, לנשנש על פירות קיץ קפואים או סתם קרים, וכמובן לחקור את עולם המשאיות והטרקטורים.

באחד הבקרים, חיכתה לנו הפתעה – הגענו לגן ואחת העגבניות שלנו כבר הייתה אדומה ורכה! יחדיו חתכנו לפרוסות דקות כדי שהעגבניה שלנו תספיק לכל מי שרוצה לטעום, ישבנו, נשנשנו וחשבנו: העגבניה שלנו חמוצה או מתוקה? האם היא עסיסית? טעימה? לפי בקשות ה"עוד" של הילדימות, התשובה הייתה חד משמעית!

חשבנו על עוד קטיפי פירות וירקות. איך הם מתבצעים? על ידי אנשים, או על ידי מכונות? יש עבודה שבני אדם עושים יותר טוב ממכונה, אבל בדברים אחרים, מכונות יכולות להספיק לעשות הרבה יותר בפחות זמן. מה למשל? למשל, אבטיחים: בשדות המושבים והקיבוצים עדיין אנשים מרימים אותם מהקרקע, אבל טרקטורים עוברים עם נגרר עליו המוני ארגזים ריקים, ועליהם העובדים [עורמים את האבטיחים](https://www.youtube.com/watch?v=CX2RZK1PnwA) תוך כדי עבודה! קטיף הפירות עדיין נעשה בעיקר על ידי אנשים, אבל משאיות וטרקטורים עוזרים לנו להביא את הפירות והירקות עד הירקן והמכולת.

גם בחצר שלנו רצינו לעשות משאית פירות שכזו: יצרנו טרקטור, הוספנו לו ארגזים מאחורה, ובהם אספנו פירות, ולאחר מכן מכרנו אותם בדוכן שלנו! חלק מהפירות נשלחו לדוכן הגלידות השכן שמכר לחברימות גלידת תות וגלידת אבטיח! רגע רגע, עכשיו יש תותים? לא כל כך... תותים היו לנו בחורף. התותים שבגלידה שלנו הם קפואים או שהם מגיעים מארצות רחוקות, בהן עכשיו קריר יותר! עכשיו אנחנו נהנים מאבטיחים, אפרסקים, נקטרינות, משמשים...

**תנועת המשאיות**

כשנכנסת משאית מסוג כלשהו לרחוב שלנו, ישר אנחנו יודעים להביט למעלה ולחפש אותה. איך? אנחנו שומעים את הרעשים שלה! לפעמים זהו רעש מנוע חזק, לפעמים הביפ-ביפ-ביפ שלה נוסעת אחורה. לפעמים אלו הדפיקות והגרירות של הפחים, או הקרצוף של מכונית ניקוי הכבישים. האזנו וניסינו לזהות בכל פעם לפני שרואים, איזו משאית נכנסה אלינו לרחוב? קראנו את "שאול הטרקטור" (גידי וענת גוב) וצחקנו מהקולות המצחיקים השונים של הטרקטורים. היינו עצובים יחד עם שאול והתרגשנו כשהוא גילה משחקים שכיף לשחק ביחד עם חברימות אחרים!

חשבנו: כשאנחנו רואים משאית בכביש, אנחנו צריכים להיזהר ולא לחצות! המשאיות צריכות להקפיד על כללי התנועה בכביש, וכך גם אנחנו. שיחקנו משחק: כשיש מוסיקה, אנחנו רצים, הולכים ורוקודים, וכשהמוסיקה עוצרת - אנחנו מיד עוצרים! מה בכביש אומר לנו לעצור? לפעמים תמרור, ולפעמים רמזור! כשמכונית רואה תמרור אדום עליו כף יד לבנה, היא צריכה לעצור ולאפשר לאחרים לעבור. וכשאנחנו עומדים ברמזור? האדום מסמן לנו לעצור, והירוק לעבור!

> "אור אדום
>
> עכשיו עצור!
>
> אור ירוק
>
> מותר כבר לעבור"

מוזמנימות כמובן לתרגל את זה גם בבית, וכמובן בדרך לגן ומהגן :)

בינתיים, מחכות לכם בגן בראשון. לא לשכוח בקבוקים מלאים וסדינים נקיים!

**צוות שכבת הצעירים: עדי, יגאל, מיכל, הדר, רוני, אלמוג, מאי, תניה ונופר**

## **שכבת הבוגרים**

השבוע המשכנו ליהנות מהקיץ, לבקר בארצות הדמיון וכמובן, לעשות משחקים מוסיקליים ולגלות עולם חדש של צלילים.

**חם ממש ממש חם** 

הימים נהיים חמים, אבל לא נראה שזה מפריע או מאט את הילדימות. אנחנו מקפידות ליצור הרבה הפסקות מים… שולחנות המים נפתחים על הבוקר וארגז החול כבר הפך לביצה מרוב משחקי הבוץ הקרירים… מה עוד עוזר לנו להתקרר? להיכנס למזגן לשמוע סיפור או לבחור משחק שולחן… לנשנש אבטיח קפוא שמקרר את הפה מרענן את הגוף ומקפיא את אצבעות הידיים. מה עושימות כשאצבעות הידיים קופאות? נחמם אותן בשפשוף או במחיאות, וכך נקרר-נחמם, נקרר-נחמם - תמצית הקיץ שלנו(: 

אנחנו נהנים להצטרף יחד ל[שיר האבטיח](https://open.spotify.com/track/6UelLqGlWMcVH1E5c4H7lY?si=0184c391de6d4150) שמגיע כמו קסם עם כל מפגש באבטיח קפוא.

**מעשה בארגזים** 

משחק הארגזים בחצר ממשיך להתפתח והשבוע המבנים שנבנו בחצר היו מהמרשימים שראינו! הילדימות השתמשו בארגזי פלסטיק, קרטון ומזרנים … ההתעסקות עם החומרים השונים הובילה להמון תהיות לחוזק המבנה והיציבות שלו, ואיך נצליח לייצב מזרון? הוא נופל כל הזמן! השתמשנו בקירות החצר כתמיכה, עבדנו בעבודת צוות והיו כאלה שעברו בין המבנים ובדקו בטיחות… מה הם בדקו? האם המבנים יציבים, האם הם עברו את גובה הראש שלנו, האם יש מעבר לשאר החברימות? מה קורה שם בפנים – לא חשוך מידי? במהלך זמן החצר חצי מהשכבה נמצאת בתוך מבנים זמניים, ואנחנו מוצאות את עצמנו מבקשות הרבה פעמים עזרה מהילדימות למצוא ילדה זו או אחרת :)

**קסטנייטות** 

פעילות החומר שלנו הפכה להיות מאוד רועשת - המשחק והניסוי בצליל וחומר הופכים את הכיתה למסיבה… השבוע קיבלנו מלבני קרטון שמחוברים אליהם בקצוות פקקי בקבוק. צבענו וקישטנו במדבקות ואז הקסם קרה. את המלבנים קיפלנו לשניים כשהפקקים בחלק הפנימי. כך נוצר לנו פה שנפתח ונסגר הפקקים נגעו אחד בשני הקישו ויצרו צליל מעניין… למדנו שקוראים לכלי הזה קסטנייטות. התבוננו ברקדניות שרוקדות יחד איתו ויוצרות מקצב לצעדים המהירים שלהן – רקדניות הפלמנקו! איזה שם מצחיק – ממש כמו פלמינגו! גם אנחנו ניסינו לחקות את התנועה והסיבובים של הריקוד, ונהננו ללוות את עצמנו בצליל הקסטנייטות.

**English Time**

This week we introduced a new musical game - [HOT POTATO](https://www.youtube.com/watch?v=WNFBIt5HxdY)! 

We all stand in a circle. When the songs says HOT POTATO we start to pass the potato from friend to friend to friend as fast as we can. When the song says STOP, the potato stops.   Whoever is holding the potato… OH NO   They burnt their hands! 

They step out of the circle and cheer on their friends while following the potato to see who it “burns” next – the same way we do in Musical Chairs.

לא לשכוח סדינים נקיים ובקבוקים מלאים ביום ראשון!

 **צוות שכבת הבוגרים - אורטל, אורית, גבי, חוה, רוני ומייקי**