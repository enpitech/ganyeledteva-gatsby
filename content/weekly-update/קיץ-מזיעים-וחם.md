---
title: קיץ, מזיעים וחם
date: 2022-06-10T11:17:53.421Z
---
**שבת שלום לכל משפחות הגן!**

1. **גן אחרי הגן**: שמחנו מאוד לראות את ההצלחה המסחררת של הרעיון, נפתח מקומות נוספים גם ביולי.

 בנוסף, במידה ויש מקומות פנויים בתאריכים של חודש יוני, הורים שרוצים להגיע שוב, מוזמנים למלא את עצמם.

2. **נהלי בריאות**: שמנו לב שבזמן האחרון יש בלבול מסויים לגבי נהלי החולי בגן. לשמחתנו, ההנחיה שנולדה בימי הקורונה לכך שילד שהיה עם חום לא יוכל לחזור לגן 48 שעות לאחר ירידת החום באופן טבעי בוטלה. בכך חזרנו לנהלים הקודמים:

**חום** - ילד עם חום לא יוכל לחזור לגן עד 24 שעות לאחר ירידת החום באופן טבעי. מכך נגזר שילד שיצא עם חום מהגן לא יוכל למחרת לחזור לגן. חשוב לנו לומר שאנחנו לא מקלות דעת כלל בקושי לכם ולילדימות על יום בבית. אם שלחנו ילד הביתה זה לאחר לפחות 3 בדיקות חום חוזרות בהפרשי זמן, אלא אם החום ממש ממש גבוה ונראה לנו שלא כדאי לחכות.

נסיבות נוספות בשלן אין להביא את הילדימות לגן ואם יופיעו בגן נשלח בשלן הביתה:

**הקאות/שלשולים (2-3 מקרים)**

**פצעים מסביב לפה או בתוכו**

**פצעים על הידיים והרגליים**

**הפרשות מהעיניים**

בכל מקרה לחשד למחלה - ממליצות מיד לקחת ולבדוק, ולא לחכות שנשלח אתכם. אם לילדימות סימפטום כלשהו, דברו עם רופאה, בידקו האם מדובר במחלה מידבקת. באם קיבלתם אישור רופא, שלחו לנו, שלא נטריד אתכם בשאלות באמצע היום.

3. **צוות לשנה הבאה:** בסוף חודש יוני ניפרד מעדי שממשיכה למקום אחר, ונאחל לה המון בהצלחה. בנוסף, נפרד בסוף השנה מנופר שתעזוב מסיבות בריאותיות ואישיות. שאר הצוות שלנו נשארות לשמחתנו לשנה נוספת: אורטל, מיכל, שגיא, חוה, גבי, רוני, בר, מייקי ואולגה. לשנה החדשה יצטרף אלינו יגאל, שהוא גנן מוסמך עם תואר שני בחינוך. הוא מתחיל באופן רשמי רק בשנה הבאה. בנוסף, אנחנו מגייסים עוד מחנכת ולכן תפגשו במתלמדות בגן. חשוב להדגיש שוב, מחנכים שמגיעים לשלב ההתלמדות עוברים 2 מיונים, ולא נשארים עם הילדימות לבד אלא תמיד צמודים לאחת הרכזות: אורטל/ מיכל.

## שכבת הצעירים

אחרי החגיגות של השבוע שעבר, בילינו שבוע רגוע של חזרה לשגרה והתרגלות לימים החמים של הקיץ. המים מופיעים בחצר כבר מהבוקר, הבגדים הארוכים נעלמו כליל, וכבר יותר קשה למצוא חרציות לבנות בדרך אל הגן. מה עוד קורה בקיץ? חם לנו מאוד!

השבוע דיברנו הרבה על מה אנחנו יכולים לעשות כדי לצנן את עצמנו. כמובן שמשחק במים קצת עוזר, המים הקרירים מרטיבים אותנו ונעימים לנו על העור. אנחנו מתבוננים על כתמי האור שהשמש מותירה על הדשא, שמים לב לצל שלנו, וחושבים: האם נעים לי? נעים לי שהראש מתחמם? הדשא החם נעים לי בכפות הרגליים? אם לא, מה נעשה? נזוז! אנו מתבוננים כיצד השמש זזה לה ובכל פעם מופיעה במקומות אחרים בחצר!

זמן חשוב מאוד בקיץ הוא הפסקת המים שלנו. המים לא רק מצננים את העור, אלא גם מרעננים את הגוף מבפנים כשאנחנו שותים! בהפסקות המים אנחנו מתבוננים על הבקבוקים שלנו וחושבים: האם שתינו מספיק? אחרי הפסקת המים, נשב למלא את הבקבוקים, ונראה מי צריכה לשתות עוד כדי שנוכל למלא לה את הבקבוק. למה חשוב לנו לשתות? הגוף שלנו, כמו הצמחים שאנחנו אוהבים להשקות, זקוק למים! כשחם לנו, אנחנו מזיעים. נגענו בעור שלנו, והרגשנו שהוא רטוב אפילו אם לא שיחקנו במים! הגוף שלנו מוציא קצת מים כדי לקרר את עצמו, אבל אנחנו צריכים להחזיר לו מים.

מה עוד אפשר לעשות כדי להתקרר? לאכול פרי צונן וקר בחצר! השבוע ראובנה חתכה לנו אבטיח מתוק וקר להפסקת הפרי, וזה היה ממש כיף!

אז מה יש בקיץ? כבר בעצמנו מצאנו המון סימנים, ואחר כך נעזרנו קצת בשיר של חיה שנהב "[מה יש בקיץ](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwjb8fSm4qL4AhXhgv0HHbJNCXIQwqsBegQIBBAB&url=https%3A%2F%2Fwww.youtube.com%2Fwatch%3Fv%3DIoTMCMWLu48&usg=AOvVaw2zfA2JK3Y9y1q0vbmql-v_)":

> בקיץ יש:
>
> אבטיחים
>
> ומלונים
>
> וענבים
>
> וים,
>
> בריכת שחיה
>
> בגדים קצרים
>
> הרבה גלידה
>
> וגם:
>
> אפרסקים ומשמשים
>
> וזבובונים ויתושים
>
> וסנדלים וכובעים
>
> ומזיעים -
>
> וחם.

לקראת השבוע הבא, בו נמשיך לדבר על הקיץ ונחגוג בגן את שבוע האהבה, נשמח אם תשלחו תמונות ים/בריכה ובכלל קיץ מסוף השבוע – זו דרך נהדרת לחבר את הילדימות עם הנושא!

**מחכות לכם ביום ראשון – לא לשכוח בקבוקים מלאים וסדינים נקיים.**

**צוות שכבת הצעירים – חוה, אולגה, מיכל, בר, שגיא, רוני ונופר**

## שכבת הבוגרים

הימים בגן הפכו לחמים ולחים ופעילויות המים כבר הפכו לחלק בלתי נפרד מזמן החצר שלנו – בעקבות חג המים שבישר על תחילת הקיץ, והחום שמעודד אותנו לפעילויות מצננות. אנחנו מוסיפים מים אל ארגז החול, שולחנות המים פתוחים כל העת, מעבירים מים מכלי לכלי, וגם מפעילים מדי פעם את הטפטפות העיליות שלנו. ואיפה עוד יש מים? כמובן בבקבוקים שלנו!

הפסקת המים היא זמן מאוד חשוב בימים אלה. זו הזדמנות נהדרת בה אנחנו מדברים על הגוף שלנו וחשיבות המים עבורו. מה זה אומר שהגוף מזיע? למה הוא רטוב? איך כלבים מתקררים? איך נזהה שהגוף קיבל מספיק מים? נתבונן בפיפי שלנו!

> פיפי צהוב זה לא טוב,
>
> פיפי שקוף בריא לגוף:)

כשהילדימות הולכים לשירותים אנחנו מזכירות/ים להם לשים לב לצבע של הפיפי שלנו ולחשוב האם שתינו מספיק?

מה עוד עוזר לנו להרגיש טוב כשחם? איך נוכל לצנן את הגוף שלנו? מים כמובן מרעננים גם את הגוף וגם את העור שלנו. איפה אנו יכולימות להתרענן בקיץ? נלך לחוף הים או לבריכה למים קרירים ונעימים. ומה עוד אפשר להיכנס לנוח קצת בכיתה הקרירה והממוזגת אם אנחנו מרגישים שחם לנו מדי. והכי כיף לאכול ארטיק או פרי קר וצונן! השבוע סבא של רום פינק אותנו בשני אבטיחים ענקיים ומתוקים הישר מהמשק שלו!  אחרי הפסקת המים בזמן החצר שלנו, ראובנה פרסה לנו אותו ואנחנו עצרנו להפסקה מרעננת, מצננת ומתוקה!

תודה לסבא של רום על הפינוק:)

חום הקיץ ניכר גם על הצמחייה בגן, העגבניות שהנבטנו וצמחי הנוי שמקשטים את הגינה שלנו נראים צמאים יותר. שמנו לב שמשהו קורה לאדמה! היא נעשית יבשה לעתים קרובות יותר ועלינו לבדוק אותה כדי להבין האם עלינו להשקות או לא. אז איך בודקים? נשתמש בחוש המישוש ובחוש הראיה: האם האדמה נראית רטובה? נמשש, ניגע באדמה, נכניס אצבע ונשאל- האם האדמה יבשה או לחה? לח, רטוב, יבש... כך נחליט האם כדאי להשקות או לא.

לקראת שבוע הגאווה אותו נציין בגן בשבוע הבא התחלנו להתעמק ולדבר קצת על צבעים. :)

אחת המשימות שביצענו השבוע היתה מיון כדורי החצר לפי צבעים. החברימות הביאו דליים ויחד מיינו את הכדורים כך שבכל דלי היו כדורים בצבע אחר.

בהמשך לכך דיברנו על החשיבות של מיון וסדר גם של המשחקים שלנו, החברימות עזרו לנו למיין ולסדר את צעצועי החצר כך שיהיה לנו קל ונעים יותר לבחור צעצועים ומשחקים!

מחכות לכם לשבוע צבעוני וכיף ביום ראשון – לא לשכוח בקבוקים מלאים וסדינים רעננים!

 **Gaby’s Corner**

This week the children began to experience the heat and joy of SUMMER. We spoke about LIGHT and DARK and HOT and COLD. We remembered that FIRE is HOT! What else is hot? The SUN! How did we explore the sun? We looked around the classroom and found where the LIGHT came in through the windows from the SUN.

What else is a light? The Buttons on the speaker are WHITE LIGHTS. That’s how we know it is on. To further explore light, sun and summer, we have been playing new English songs about the sun all week long. We played them in the classroom and jammed out with our guitars. We played them in the yard for a dance break from playing in the sand. We play them while we’re getting ready and waking up from our naps :)

I hope you enjoy these songs at home as much as we do at Gan:

[Here comes the sun](https://open.spotify.com/track/6dGnYIeXmHdcikdzNNDMm2?si=qRuY5c9ISfe1BwYKecPMUA), [Cover Me in Sunshine](https://open.spotify.com/track/6Tio0ZoDeSQnI7EBAqWer2?si=Y5lYCvrLQNS42mi_3YII5g), [Summer of 69](https://open.spotify.com/track/0GONea6G2XdnHWjNZd6zt3?si=mPgEcVPnR_us2yyKn98ihg), [Walking on Sunshine](https://open.spotify.com/track/05wIrZSwuaVWhcv5FfqeH0?si=ZH172a_ORpK85dXuXPEKGg)

**Have a SUNNY weekend!**

 

**צוות שכבת הבוגרים: אורטל, גבי, הילה, רוני, עדי ומייקי**