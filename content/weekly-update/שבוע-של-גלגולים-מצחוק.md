---
title: שבוע של גלגולים מצחוק
date: 2023-03-03T10:14:00.344Z
---
**שבת שלום לכל משפחות הגן!**

מזכירות לכן את אירועי מרץ הקרובים - אם לא רשמתם, זה הזמן:

1. **שיחות חתך:** התחלנו בשבוע האחרון את שיחות החתך שלנו – מי שטרם נרשמו מוזמנים לעשות זאת בהקדם. שימו לב האם נרשמתם לשיחות פרונטליות בגן או לשיחות וידאו והיערכו בהתאם.
2. **פורים:** ב-6.3 נחגוג בגן את פורים - זהו יום רגיל בגן מלבד קצת חגיגות וכמובן תחפושות :). ההגעה לגן ביום זה היא עד 9:00 – גם בצעירים. אנחנו מבטיחות לצלם עבורכם כמה שיותר תמונות. ממליצות לקרוא את המאמר שנשלח לכם בקבוצה על פורים. שימו לב שלא כל הילדימות שמחים להתחפש ביום הזה – אנחנו ממליצות לא ללחוץ, להכניס את התחפושת לתיק ואולי בהמשך היום הילד.ה תבחר כן לעטות את התחפושת.
3. חופשת פורים: תתקיים ב-7-8.3, ימים שלישי ורביעי, ולאחר מכן נחזור לפעילות רגילה בחמישי-שישי.
4. **הרצאה של אחינועם על חוסן נפשי:** תתקיים ביום שני ה-27.3.23 בשעה שמונה בזום. ההרצאה מתמקדת בניהול רגשי של ילדימות. נשלח אליכם במייל טופס הרשמה להרצאה.

עד אז - 

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

השבוע התחלנו להתכונן לחגיגות פורים בגן. כמדי חג, בגן שלנו אנחנו מתמקדים בכמה אספקטים וסממנים כלליים של החג, ולא במשמעויות הדתיות הספיציפיות. מה כיף ומיוחד בפורים? אנחנו מתחפשים, עושים שטויות וצוחקים הרבה!

איך אנחנו צוחקים? בואו נצחק בקול גדול! צחוק, מתברר, הוא דבר מאוד מדבק! מישהו אחד מתחיל, אפילו אם זה צחוק בכאילו, ועוד אחת מצטרפת, ופתאום הצחוק עולה מכולנו ומתגלגל, צחוק אמיתי ומשחרר.

כשאנחנו צוחקים, הפה שלנו מתעגל לחיוך גדול.

אילו עוד פרצופים אנחנו יודעים לעשות? פרצוף עייף, פרצוף כועס, פרצוף מצחיק, פרצוף עצוב... התחלנו גם יותר להתעמק בפרצוף שלנו במראה כשאנחנו שוטפים פנים וידיים. איזה מצחיק שהאף שלי נצבע כולו בסלק! ואיך הגיע המרק לסנטר? זה מאוד הצחיק אותנו, צחקנו ושטפנו טוב את הפנים, וזה הפך את הצהריים שלנו להרבה יותר משעשעים.

**תחפושות ומחבואים**

האם רק בני אדם מתחפשים? לפעמים גם חיות מתחפשות, כשהן רוצות להסתתר. ואיך עוד אפשר להסתתר? אפשר פשוט להתחבא!

קראנו שוב את "מיץ פטל" מאת חיה שנהב. שמנו לב שלחיות שונות יש צורות שונות. האריה נמוך ורחב, הג'ירפה גבוהה ודקיקה. הג'ירפה יכולה להתחבא מאחורי עץ גבוה ודק, ואילו האריה, מאחורי שיח נמוך ושמן. ומיץ פטל? הוא מתחבא בבית שלו. יש לו אזניים לבנות וכפות לבנות, והוא יודע להתחבא ממש מהר! איזו חיה זו? (זהירות, ספוילר) - ארנב!

**איפה אני?**

בחצר אנחנו גם כבר ממש אוהבים מחבואים! הוספנו לשולחן שלנו בד גדול כמו המפה ב"בית של יעל", והסתתרנו מתחתיו. הסתתרנו בבית ההוביט, וגם ניסינו להסתתר בארגז ולהתכסות בבד כדי שלא יראו אותנו.

התעמקנו בכל המלים שמתארות את המיקום שלנו: אנחנו מסתתרים **מתחת** לשולחן, או **בתוך** הארגז. ואם אנחנו רוצים לעמוד – אנחנו הופכים את הארגז ועומדים **עליו**. וכמובן, אם אנחנו עושים רכבת, אנחנו עומדים זה **אחרי** זה. וברכבת ארגזים? מניחים ארגזים זה **לצד** זה.

בשבוע הבא נמשיך לדבר על תחפושות ופרצופים, נעשה הרבה צחוקים, וכמובן נחגוג יחדיו!

בינתיים מחכות לכם בראשון בגן – לא לשכוח סדינים נקיים ובקבוקים מלאים,

**צוות שכבת הצעירים – קיילה, יגאל, שגיא, חוה, אליסה, עדי, מיכל, הדר, נופר ורוני**

## **שכבת הבוגרים**

**פורים בגן שלנו** 

מה כל כך מיוחד בחג פורים? אפשר להשתטות (:

התחלנו בחלק השווה ביותר בחג. צחוק! צחוק גדול ומתגלגל. בעזרת הגוף שלנו, חפצים מסביב ושפה מקושטת בחרוזים.

מה מצחיק אותי? הפרצוף שלי.

התבוננו במראה - איזה פרצוף אני יכולה לעשות? פרצוף עצוב/שמח/כועס/מתבייש.. מי יכול להזיז את האף לנפח נחיר? לאן הלשון שלי מגיעה? איך אנו נראים ונראות עם רוטב טחינה או בולונז על המצח, הסנטר והאף…מצחיק! 

מהו הומור- איך מילים יכולות להצחיק? תרגלנו חרוזים וצלילים מצחיקים, פגשנו את השטוזים של דתיה - דרך נהדרת לעבוד על חריזה, שליפת מילים מהירה והעשרת אוצר המילים.

* פעם חרגול הבקיע גול 
* פעם תפוח הלך לנוח

וכמובן חילופי תפקידים שתמיד מצחיקים (:

* הכפית מציירת והשטיח מוכר אבטיחים
* המטוס נוסע על הכביש והסירה שטה בין עננים.

לאחר שהעמקנו בפרצוף שלנו בצחוק שלנו, גילינו שלמילים יכול להיות צליל מצחיק ושהדמיון שלנו מוביל אותנו לאן שאנו רק רוצים/ות. 

עברנו להבין מה הגוף והדמיון יכולים לעשות… ופה נעזרנו בתחפושות שהוא המנהג העיקרי של חג פורים.

מהי בכלל תחפושת? האם רק בני ובנות אדם מתחפשים? את השאלות האלו נמשיך להעמיק גם בשבוע הבא.

**עבודה בתחפושת- ליצנים !**

מה זה בכלל ליצנ/ית? 

למה הם כל כך מצחיקים? עושיפ פרצופים, קולות ומדברים בחרוזים ושטויות.

מה מיוחד בבגדים שלהם? הם ציבעוניים וגדולים 

איזה סוגי ליצנים אנו מכירות ומה המכנה המשותף ביניהם? 

ליצני קרקס, ליצנים רפואיים, ליצנים של פורים. 

השבוע התעמקנו בשני סוגים והתחלנו מהתפקיד שלהם… להצחיק.

למה להצחיק זה טוב? זה עושה נעים ושמח בלב ממש כמו תרופה לנפש שלנו.לי

ליצן של פורים - מגיע רק בפורים! לשיר לרקוד ולהצחיק אותנו.

ליצנים רפואים- פוכלים ופועלות לאורך כל השנה בבתי חולים ותפקידם לשמח ולהתחיק א.נשים שנמצאים בטיפולים ארוכים וצריכים שיצחיקו אותם.

רקדנו לשירי ליצנים. [ליצנים ](<[ https://youtu.be/nno7bkHxZeA](https://youtu.be/nno7bkHxZeA)>), [ ליצן קטן](*https://youtu.be/Gul_Pj73Di8*)

**מעגל צחוק**

האם צחוק באמת מדבק?

במעגל הבוקר עשינו משהו קצת שונה במקום להתיישב ולומר בוקר טוב התחלנו לצחוק… לא כי סיפרנו בדיחה או שעשינו משהו מצחיק פשוט בחרנו לצחוק. וככל שצחקנו הצחוק נהייה אמיתי ועוצמתי..עד שהגענו לרצפה וממש התגלגלנו מצחוק. לאחר שנרגענו תרגלנו את היגולת שלנו להצחיק את החברימות במעגל. בכל פעם ילד.ה נכנסו למרכז המעגל ובחרו את הדרך שלהם.ן להצחיק אותנו בתנועה, בחרוז או בפרצוף מצחיק.

**בעקבות הסיפורים**

השבוע התחלנו לספר את "כובעים למכירה", סיפור מצחיק עד מאוד על קופים שרצו גם הם להתחפש! הכי אנחנו אוהבים בשכבת הבוגרים להמחיז יחד את הסיפורים. אחרי שהכרנו קצת את הסיפור, שלפנו מארגז התחפושות שלל כובעים, וחילקנו תפקידים! הרוכל חבש כובע, וכשהוא נרדם, גם "הקופים" שבנו לקחו לעצמם כובעים. מעכשיו, הקופים חיקו את כל מה שהרוכל עשה! אם הרוכל ישב, הם ישבו. אם הרוכל הסתובב, הם הסתובבו! חיקינו ושוב התגלגלנו מצחוק! לבסוף, הרוכל התרגז וזרק את הכובע על הרצפה! גם כל הקופים זרקו את הכובעים על הרצפה! החלפנו תפקידים ונתנו לעוד ילדים להיות הרוכל!

 **בפעילות חומר**

השבוע הילדימות פגשו במייקי והמון המון קמח וצבע סביבו. למה? 

הגיע הזמן להכנת הבצק השבועי… והפעם בשני צבעים- ורוד ותכלת. 

הצגנו בפני הילדימות את כל חומרי הבצק. 

רישרשנו עם המלח, טעמנו את החומץ והוא היה לנו חמוץ, לשמן יש מרקם מוזר והוא לא מתערבב עם המים והקמח עשוי מחיטה שלא בריאה לאיתי הזכירו לנו הילדימות :) 

הכנסו את כל החומרים לשתי קערות נפרדות וערבבנו יחד עם גואש. 

לאחר מכן עברנו לשולחן והרגשנו את הבצק. האם הוא רטוב? האם הוא יבש? והתחלנו ליצור כדורים ככל שלשנו אותם יותר הצבע התחבר ואיזה צבע יצא בסוף? סגול בהיר! 

 הוספנו מקלות של ארטיק שבעזרתם הילדימות חתכו את הכדורים והכינו יצירות שונות, אחת הכינה פיצה, השני ארטיק. לבסוף הוספנו חיות, הן זללו את הבצק וזה הצחיק אותנו מאד. 

בחצר הוצאנו פיילה וסמרטוטים ונתנו לחיות שלנו מקלחת יסודית בכדי שנוכל להמשיך לשחק איתן :)

**Gaby's Corner**

In honor of this silly week , we took the opportunity in English Time to learn about our feelings and what silly faces we can make.

We were:

HAPPY

ANGRY

SLEEPY

And the ones that made us laugh the most - SILLY!

We all stick our TONGUES out!

Hope you enjoy  [this song](<https://youtube.com/playlist?list=RDlQZX1IIAnLw&playnext=1>) with lots of laughs and giggles showing off each one.

\
בשבוע הבא נמשיך בהכנות לפורים, וכמובן נחגוג יחדיו! בינתיים מחכות לכם בגן - לא לשכוח בקבוקים מלאים וסדינים נקיים!

**צוות שכבת הבוגרים - אורטל, גבי, רוני, לימור, מייקי ונופר**