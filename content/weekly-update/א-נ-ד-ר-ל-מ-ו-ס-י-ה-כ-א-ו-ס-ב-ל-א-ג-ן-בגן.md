---
title: א נ ד ר ל מ ו ס י ה     כ א ו ס     ב ל א ג ן  בגן
date: '2019-03-30T18:07:40+03:00'
---
שבת מנוחה

ימי שישי – שימו לב להיפוך הסבב- 

שישי הקרוב 5.4 הגן פעיל!

שישי 12.4 הגן בחופש. 

•	בטח שמתם לב כי התקינו עמודים עלהמדרכה שליד הירקן. השכנים שלנו ביקשו מאוד יפה שלא לחסום את כניסת החניה שליד הגן.

מזכירה שוב שאפשר לחנות בחניון של בית הספר אילון, לעמוד ברחוב נחלת יצחק 28 שם יש לנו מקומות להעלאה והורדת נוסעים. נבקש שלא לחסו מדרכות אות כניסות לעסקים ברחוב. שלום היחסים עם השכנים קריטי לקיומנו.

•	פינת העגלות שלנו מצאה את עצמה השבוע עם לא מעט עגלות פתוחות, אנחנו מזכירים לקפל בבוקר את העגלות כדי שיהיה מקום לכולם

•	איסוף הילדים והילדות- זוהי שעה קריטית ביום, יש בה תנועה ערה של הורים, דיבורים, רעשים ואורחים. אנחנו מבקשים להדגיש כי מרגע שנכנסתם לקחת את בנכם/ בתכם הוא באחריותכם בלבד. השבוע היו כמה מקרים של ילדימות שהסתובבו חופשי בחצר או בגן ללא השגחת הוריהם . אנחנו מזכירים שהשער נפתח בשעות אלו לעיתים תכופות ולנו אין את האפשרות לדעת מה קורה מחוץ למבנה הגן. 

בנוסף, נבקש להדגיש כי חלה עליכם החובה לידע אותנו אם מישהו אחר אוסף את הילד/ה שלכם,. גם אם זה הורה אחר מהגן. בשום אופן לא נאפשר יציאה עצמאית של ילדימות לפגוש את הוריהם מחוץ לדלת. עם כל העצמאות והאחריות, הם עדיין לא מספיק בוגרים כדי להתמודד עם כבישים. חשוב שנקפיד כולנו למען שמירה על בטחון הילדימות שלנו 

•	השבוע תרגלנו 3 פעמים כניסו למרחב המוגן בשעות שונות ביום כדי להיות מוכנים לכל מצב. שלחנו לכם במייל נפרד את כל המידע הנחוץ לאור ההתחממות בדרום. בכל מקרה של התפתחות אנו נעדכן ונגיד בהתאם למצב. מאחלים לעצמנו שישאר בגדר תרגול ולאמעבר לכך.

•	מגבונים חודש אפריל חצי כמות- 2 ילדימות חיתולים, 1 ילדימות תחתונים

**שבת מנוחה
**

**אחי וכל צוות ילדי הטבע הדמוקרטי
**

## צעירים א- שמוליק

מזג האוויר המבולבל מסמל את עונת המעבר, בואו של האביב. 

פעם גשם ופעם שמש, פעם קר ופעם חם, פעם לובשים מעיל ופעם פושטים את השכבות כי השמש נעימה ומחממת. 

לקראת האביב אנחנו מתחדשים ומתנקים מכל שאריות החורף שמשום מה מסרב לעזוב אותנו. 

את השבוע כולו הקדשנו לניקיון. נושא שפוגש אותנו בנקודות מסויימות המתפרסות לאורך כל היום שלנו. 

**ארוחת בוקר בשמוליקים
**

 לאחר טקס החברותא שלנו אנחנו עוברים לארוחת הבוקר. בדרך אנחנו עוברים בשירותים לשטיפת פנים וידיים.

עד כה היינו מאוד ממוקדים בשלבי שטיפת הידיים -פותחים את הברז, מרטיבים את הידיים, סוגרים, מסבנים ומשפשפים היטב, גם בין האצבעות, ושוטפים. כעת הגיע הזמן לפתח את המודעות שלנו למשהו נוסף - הפנים שלנו! 

אנחנו מתבוננים במראה ובודקים האם הפנים שלנו נקיות או מלוכלכות? שוטפים ושוב מסתכלים, האם כל הלכלכוך ירד? מעולה! ואם לא אז שוטפים עוד קצת. אנחנו אחראים על ניקיון הגוף שלנו ולומדים לשמור עליו!

עד שכל החברים מצטרפים לשולחן אנחנו פותרים חידות, בעזרת שירים וחרוזים. בעקבות השיר של דתיה בן דור ״חרוזים טעימימים״. 

> ״מה אוכלת חנה? בננה! 
>
> מה אוכל ברק? מרק! 
>
> מה שותה אפריים? מים! 
>
> מה שותה יואב? חלב! 
>
> השיר הזה עושה לי תאבון! 
>
> אז תנו לי לפחות מלפפון!״   

מאחריות אישית לגוף ולבריאות שלנו אנחנו עוברים גם לאחריות סביבתית ולומדים לשמור גם על הסביבה שלנו נקיה ונעימה. 

כיצד זה מתבטא?

בזמן הארוחה אנחנו מקפידים על ישיבה נכונה, רגליים מתחת לשולחן, מקרבים את הצלחת אלינו ואוכלים כאשר הסנטר שלנו מעל הצלחת, כך אם יפול לנו האוכל, הוא יגיע ישר לצלחת. אך מה עושים אם פתאום נפל לנו הלחם על הרצפה? פשוט מאוד - קמים ומרימים וזורקים לפח!  

בסיום הארוחה אנחנו דואגים להשאיר את איזור שלנו נקי ומסודר אחרינו.

התחלנו לשים לב מה קורה על השולחן ומתחתיו כאשר אנחנו מסיימים לאכול. אז רגע לפני שאנחנו מפנים את הצלחת, בודקים אם נשארו שאריות? אולי נפלו לנו ירקות בזמן הארוחה ולא שמנו לב. ברגע שסיימנו לאסוף את הכל אנחנו מפנים את הצלחת לפיילה מיוחדת ואת השאריות מעבירים לפח. 

כך אנחנו לומדים לשמור על הכיתה שלנו כדי שיהיה לנו נעים לשהות בה אחר כך. 

\    

**מפגש
**

הבוקר הגיע השמש זורחת, הגיע הזמן להתארגן לגן. 

אארגן לי את התיק ומה אשים בפנים?   

״בגדים להחלפה״ אומרת לילי,  אלי הציעה לקחת איתנו מטריה ורודה בימים גשומים, לולו דאגה שיהיו בתיק טיטולים, גבע הזכיר לנו ללבוש סוודר ומעיל ומאור דואגת לדברים החשובים באמת ״מים בטעמים ולק!״

השבוע הגיע לבקר אותנו חבר פרוותי.(חשוב לציין לכל הדואגים שהחיות שמגיעות לבקר אותנו הן בובות , למעט שושנה ונבת :)) 

חתול אחד שובב במיוחד שאוהב מאוד להתנקות!

[הכרנו את השיר - מה קרה לחתלתול ](https://www.youtube.com/watch?v=c8UJ-iCERoQ)

״מה קרה לחתלתול 

מתכונן הוא לטיול 

מתנקה יפה יפה, 

מסתרק ומתיפה. 

הוא רוחץ את הכפיים, 

משפשף את האוזניים, 

את המצח והאף, 

מישר את הזנב. 

ועכשיו יפה, נקי, 

מסתכל אל תוך הראי. 

נהנית החתולה: 

בני שלי, אתה נפלא! ״

בכל פעם החתלתול השובב שלנו יצא לו לטיול בעקבות מזג האוויר שהיה בחוץ. בימים שטופי שמש יצא לטייל בחצר והופ קפץ לתוך ארגז החול! מה קרה לחתלתול? התלכלך הוא מהחול! החול נדבק לגוף ולפרווה, זה מגרד ומציק, מה יעשה החתלתול? ינער את הגוף! וכיצד הוא מתנקה? מוציא את לשונו הארוכה ומלקק את כפות הרגליים, מגרד מאחורי האוזניים עד שכל הלכלוך יוצא. 

בכל יום הצטרפנו למסע בדימיון בעקבות החתול והפכנו עצמנו לחתולים קטנים ורכים, פעם נרטבו משלוליות הגשם, פעם מהבוץ ופעם שכבנו ונהנינו מהשמש החמימה שעוטפת אותנו, לפעמים עלים נדבקו לפרווה שלנו ולפעמים התלכלנו מהאדמה היבשה. בסיום כל טיול חזרנו הביתה מלוקקים ונקיים.

שיר נוסף שהכרנו השבוע, שהפך להיות בין רגע להיט היסטרי! [מתנות בהזדמנות](https://www.youtube.com/watch?v=yDAi8s2HNXA) של המופלאה מכולן דתיה בן דור 

**משחק חופשי בחצר 
**

השבוע החצר שלנו הפכה למגרש הפתעות. בכל יום גילינו ועשינו משהו חדש! 

ביום ראשון בכניסתנו לגן גילינו שנוצר קיר שקוף בפינת החי! עד כה הצצנו על שושנה ונבת בין חריצי הגדר ועכשיו הכל שקוף וגלוי לעינינו, בכל רגע נתון אנחנו יכולים לשבת ולצפות בהן! האינטרקציה היומיות בין נבת לשושנה מאוד מרתקת אותנו! 

ישבנו מול הפינת חי וחקרנו קיר חדש ושקוף. ראינו שבתוך הקיר ישנם שני חלונות. דרך החלונות אנחנו יכולים להאכיל את החיות, אנחנו ניגשים בתורות לחלונות ובכל פעם מעבירים מעט ירקות, אנחנו יכולים לגעת בקיר אך לא לדפוק כדי לא להבהיל את נבת ושושנה. מה יקרה עם נעביר דרך החלונות דברים שהם לא אוכל? האם זה יהיה נעים לחיות? האם נוכל לקבל את הדברים בחזרה? ומה יקרה אם שושנה ונבת יחשבו שזה אוכל וינסו לאכול? …

כל התיווך שלנו נעשה בצורה הדדית, תוך שאילת שאלות ועידוד מחשבה ועצמאית. 

למחרת, בזמן שהאכלנו את החיות, גילינו בתוך הכלוב של שושנה שתי ביצים! שושנה שלנו מטילה ביצים! 

חקרנו את מבנה הביצה, את צבעה, וקליפתה העדינה. 

מה אנחנו יכולים להכין מביצה? שקשוקה, חביתה וגם עוגה! אז... אולי באמת נכין איזו עוגה נהדרת? חן בדיוק סיפרה לנו שיש במטבח בננות שהבשילו וחייבות להאכל! (לא, לא שמנו ביצים בעוגה...)

ביחד עם חולוד וקבוצת שולה, התיישבנו סביב שולחן גדול, הבאנו קמח ושמן, בננות, קצת סוכר, קצת מלח. ערבבנו את כל החומרים יחדיו והעברנו לתבנית אפייה. חולוד הכניסה את התבנית לתנור. 

בזמן שישנו העוגה נאפתה.

התעוררנו מהשינה לניחוחות של עוגה טעימה! … התארגנו מהר מהר וקבוצת שולה הזמינו אותנו להתארח בכיתה שלהם, יחד שתינו מים לרוויה ופתאום הריח הלך והתחזק עוד ועוד… עד ש… הגיעה העוגה! 

נהנינו יחדיו מהתוצר הטעים שיצא לנו מעבודה משותפת בין שתי הקבוצות! 

את ימי השמש  ניצלנו לניקיונות וריענון משחקי החצר שלנו מכל האבק והליכלוך שהצטבר עליהם בעקבות הגשמים! 

את המטליות טבלנו בתוך קערת מים, סחטנו, ניקינו את המשחקים ושוב טבלנו את המטלית בתוך קערת מים! מה קרה למים שלנו? קודם הם היו שקופים וצלולים ועכשיו הם עכורים! הלכלוך שהיה על המשחקים עבר אל המטלית וממנה אל המים!

פעולת הסחיטה עצמה מאתגרת בפני עצמה, ראינו כיצד מחזיקים את המטלית, יחד אחת מסובבת קדימה והשניה אחורה, המים מטפטפים והמטלית הופכת להיות לחה ולא רטובה לגמרי! 

גילוי נוסף ומרתק במיוחד קרה לנו במהלך המשחק החופשי בחצר - בין הארגזים הצבעוניים מצאנו פרפר יפייפה! תוך רגע נוצר סביבו מעגל שלם חברים סקרנים מאוד. 

ראינו שהפרפר שלנו מנסה לפרוש את כנפיו ולעוף אך הוא לא מצליח! אולי הוא פצוע? אולי הוא חולה?

מה יש לו על הכנפיים? פסים ונקודות בשלל צבעים, שנראים ממש כמו ציורים. כנפיים כתומות, עליהם פסים שחורים ועיגולים לבנים!  

אפשר לתפוס אותו בכנפיו? מה יקרה אם נתקרב? ראינו שככל שדיברנו חזק יותר והיינו קרובים יותר הפרפר עצר את תנועתו וסגר את כנפיו. אך כלל שהיינו רחוקים יותר ושקטים יותר הפרפר הרגיש יותר נינוח, החל לזוז ולנוע ופרס את כנפיו לצדדים!   

\    

**משחקים בכיתה 
**

השבוע הכנסנו לכיתה את מטבח העץ , הוספנו כלי מטבח, כפות , צלחות וכוסות, ירקות ופירות שונים. 

לצד המטבח הכנסנו ארגז מלא בתיקי בד בגדלים שונים. 

בתחילת השבוע שהילדמות הפרידו בין המשחקים השונים. חלק שיחקו במטבח, חלק בפירות וחלק בתיקים. 

לאט לאט ככל שהימים עברו המשחקים החלו להשתלב. הפירות והירקות נכנסו לתוך המטבח, שם עברו שטיפה יסודית וחיתוך לסלט, מיד לאחר מכן הירקות והפירות עברו לתוך קערות סלט ונוספו תבלינים שונים. גם כאן המשחק השתדרג. מסלטים זה הפך לבישולים, חלק בישלו לבד וחלק העדיפו לבשל בקבוצה ומשם זה התפתח למבחן טעימות של טובי השפים :) 

גילינו שאפשר גם לקחת את התיקים ולצאת לקניות בשוק - בכל פעם קנינו ירקות ופירות שונים ומילאנו את התיקים בכל טוב!

סביב השולחנות היו משחקי השחלה! השבוע השחלנו מנקה מקטרות וקשים בגדלים שונים לתוך החורים בסלסלת פטריות הפוכה. 

בהתחלה ההשחלות היו מהוססות, לא היה פשוט לכוון את הקשים והמקטרות בדיוק לחור שרצינו, פתאום הקשים זזים ולא יציבים, עם הזמן גילינו שזה לא נורא שהם זזים, שאפשר לקחת את הקשים הארוכים יותר ולנסות להשחיל אותם ביותר מחור אחד, אלא להעביר אותם בין כמה חורים, אותו הדבר גם לגבי מנקה המקטרות.  אנחנו מגישות לאורך כל השבוע את אותה הפעילות במטרה לשכלל את היכולות. ואכן רואים איך מיום ליום הכישורים משתכללים והרעיונות הופכים למגוונים יותר!

היה מדהים לראות איך בסיום המשחק החברים דאגו להחזיר את הקשים חזרה למקום ומיד אמרו לחברים ״יש מקום פנוי!״

לפעמים היו חברים ששכחו לסדר, אך מספיק שרק קראנו בשמם הם נזכרו מיד וחזרו לסדר! זה ללא ספק תוצר נפלא של הקניית הרגלים ולמידה נכונה של אחריות כלפי החברה והסביבה. 

**הודעות 
**

\*	לא לשכוח לכתוב שמות על החיתולים

\*	בבקשה את המעילים תתלו על המתלה יחד עם התיקים 

\*	 סוף היום שלנו הוא נקודת זמן רגישה ונדרשת מאיתנו תשומת לב למספר מוקדים, תוך שאנחנו שומרות על בטיחות הילדים. לאחרונה פתחנו בפני הילדים את האפשרות למשחק בכיתה ובחצר. שני האיזורים תחומים ובכל איזור ישנה מחכנת. נבקש מכם לא להיכנס לאיזורים התחומים. הדבר מבלבל את הילדים ויוצר עומס רגשי עבור הילדים שאותם עוד לא הגיעו לאסוף. אנחנו נזמין את הילדים אליכם. 

\*	שימו לב שיום שישי הקרוב 5/4 הוא יום שישי פעיל. בכל שאר ימי החופשה וימי שישי הפעילים תוכלו להתעדכן באתר של הגן.

\*	לא לשכוח לשלוח תמונה מבילוי משפחתי בסופ״ש 

**שבוע נפלא**\
**ויקה וחולוד**

## צעירים ב'- שולה

מה מגיע לפני סדר פסח? 

בלאגן פסח! 

**מפגשולה
**

השבוע צללנו לסוגיה השנויה במחלוקת של סדר, ניקיון ומה שביניהם. 

התחלנו מנושא שנוגע לרבים מכם, התארגנות בוקר! 

כשאנחנו קמים בבוקר יש כל כך הרבה דברים שאנחנו צריכים לעשות... 

איך נספיק לעשות הכל? 

הצעתי לחברים שנגיע לגן יחד עם השמיכה והכרית. "לאאאאאאא".

אז נגיע לגן בלי לשטוף פנים ובלי לצחצח שיניים. "לאאאאאאאא". 

אז נגיע לגן עם פיג'מה ויחפים. "לאאאאאאאאא". 

קבלו בתופים את[ שיר הבוקר החדש שלנו,](http://www.ganyeledteva.co.il/admin#/collections/weekly-update/new) שבהחלט עוזר לנו להתארגן ולתרגל את סדר הפעולות של הבוקר לפני שאנחנו מגיעים לגן. 

" מתחת לשמיכה, מגיע סוף חלום

בלי ששמתי לב התגנב היום 

קרן צהובה, פוקחת את עיניי 

איך תמיד השמש מתעוררת לפניי?

בואי ואראה לך, שמש עגולה

איך אני בין רגע מתעוררת כמו גדולה.

לקום מהמיטה ולסדר אותה

לשטוף טוב טוב במים, עיניים, לחיים

שיניים ושיניים, כל כך הרבה שיניים

מבט אל הראי- מי זאת שם? אני!

חולצה ומכנסיים, כפתור ועוד כפתור

גרביים נעליים, יודעת כבר לקשור? 

ואמא מוכנה לקלוע לי צמה

כי לבד קשה אני עוד קצת קטנה..."

אל המפגש הגיעה קופסת "בוקר טוב שולה" 

מעניין מה מסתתר בתוך הקופסא הזו...

כרטיסיות! 

על כל כרטיסיה פעולה אחרת שאנחנו צריכים לעשות בבוקר... 

אחרי שהדגמנו, הראנו והסברנו את כל הכרטיסיות

הגענו למסקנה שהקופסא שלנו קצת עצובה

לילד שמצויר על הקופסא נתנו שם ( תמרי הציעה את השם גורי וכולם הסכימו פה אחד) 

את צדי הקופסא קישטנו במדבקות פרחוניות והנה הקופסא שלנו כבר לא עצובה. 

הקופסא קיבלה משמעות רבה השבוע ותמשיך ללוות אותנו, 

כל בוקר אנחנו מזמינים כמה נציגים שישלפו כרטיסייה מהקופסא וידגימו לנו את הפעולה.. 

אנחנו נזכרים האם עשינו אותה היום או לא ומשתפים את החברים בחוויות שלנו מהבית. 

זו הזדמנות מדהימה בשבילנו לפתח את השיח והדיונים הקבוצתיים,

אנחנו עובדים על היכולת שלנו להקשיב לחבר שמדבר ולהתרשם מהסיפורים שלו

הרבה עבודה על סבלנות, כולנו רוצים לספר מה אנחנו אוכלים בבוקר בבית ובאיזה משחת שיניים אנחנו משתמשים. 

" יוגורט! " , "תות", "ענבים" , "פסטרמה" , "פנקייק"! אעאעאעא האם הצלחנו להבין משהו? 

לא.... כל חבר ידבר בתורו ואנחנו לא נפריע לו. 

השיח שלנו התפתח בצורה מדהימה מיום ליום והחברים התחילו לספר מיוזמתם דברים חדשים. 

אנחנו מוכנים!! צחצחנו שיניים, שטפנו פנים, התלבשנו והתארגנו, נעלנו נעליים, אכלנו ארוחת בוקר, עכשיו אפשר לשחק בכיף. 

לכיתה הגיעו המון קוביות בצבעים שונים 

התחלתי לשחק....ופתאום! מה קרה?! כל הקוביות התפזרו על הרצפה...

כנראה כל כך נהניתי מהמשחק, שלא שמתי לב לבלאגן... 

הזמנתי את החברים לשחק יחד איתי, בנינו מגדלים ורכבות מקוביות וחלקנו סתם התרוצצנו ביניהן 

כמו מסלול של מכשולים. 

טוב סיימנו לשחק, מה עכשיו? 

ישבנו והסתכלנו על הקוביות... והסתכלנו והסתכלנו. 

עד שהחברים אמרו לי- "צריך לסדר! צריך לאסוף!" איזה בלאגן...

אני כבר הייתי עייפה ותשושה מהמשחק אז אמרתי לחברים, "לא נורא.... נשאיר את זה לקבוצת שמוליק, הם יסדרו." 

"לא מה פתאום, צריך לאסוף" החברים גיחחו מעין ידעו שאמרתי שטות עכשיו... 

איזה כיף ששולה אחראיים כל כך ואומרים לי מה צריך לעשות : ) 

אז התחלנו במלאכת הסידור, אבל לא רגע רגע, לא כל כך מהר. 

בואו נמיין. נזכרנו איך אנחנו ממיינים את הצלחות בבוקר לפי צבעים.. 

גם כשמסדרים אפשר ואפילו כדאי למיין.  

מיינו את הקוביות לפי צבעים, והפכנו את זה למשחק תחרותי מהנה שבה כל האוספים הם מנצחים ואנחנו מהצד מעודדים. 

שבוע חדש, מסיבה חדשה, פלייליסט חדש! 

והפעם בפינתנו, ילדי בית העץ, בביצוע של אברהם טל, איילה אינגדשט, הדג נחש, יאיא, מוקי, קרולינה, רעות יהודאי 

[ילדי בית העץ](https://www.youtube.com/watch?v=uQfJIGwcqDk)

[יום אחד 
](https://www.youtube.com/watch?v=Ou3sCDm_Gg8)

[לוקה ](https://www.youtube.com/watch?v=_lFi8T50ec8)

**סדר וארגון מחוץ לכותלי המפגש
**

אחד העקרונות הדומיננטיים בגן שלנו הוא הסדר והארגון, מהקטן לגדול. החל ממיקום סלסלת בקבוקי המים ועד סדר פעולות התארגנות בצהריים לפני השינה.

זה לא נובע מתוך "פנאטיות" לארגון וניקיון אלא מתוך הבנה שהילדימות צוברים בטחון ועצמאות רבים יותר כאשר:

א. הסביבה שלהם מאורגנת. 

ב. הם יודעים בדיוק מה מגיע אחרי ומה ואיפה. 

ג. הם מצליחים לבצע את מרבית הפעולות בעצמם. 

השבוע הקדשנו זמן לארגון וסידור הכיתה הגדולה אחרי משחק חופשי, דבר שהפך לטקס בפני עצמו. אנחנו מתמקמים באיזור קבוע, מכינים את החצוצרות, "טו,טוטו, טוטוטוטו" וסופרים עד 10.

החברים כבר מספיק בוגרים ואחראיים בשביל לקחת על עצמם אחריות של סידור הכיתה הגדולה יחד אתנו. אנחנו ממיינים את המשחקים ומחזירים כל דבר למקום. 

עכשיו לקבוצה שתגיע אחרי לשחק יהיה הרבה יותר נעים. 

אנחנו לא צריכים "סדר" או "פסח" כדי לעבוד על הניקיון האישי שלנו והאחריות כלפי הגוף שלנו, זה משהו שאנחנו משקיעים בו כבר מתחילת השנה, ולשמחתנו אנחנו רואים תוצאות! 

שטיפות הידיים שלנו הפכו להיות הרבה יותר עצמאיות, החברים דואגים אחד לשני, לא שוכחים להעביר את הסבון ולקרב את השרפרף אם צריך.

ועם אפשר בשילוב השיר ["אני נקי" ](https://www.youtube.com/watch?v=FqtluwhNts8&t=23s)מה טוב...

**ספר השבוע 
**

שנייה לפני שאנחנו נרדמים, אין סיכוי שאנחנו מפספסים את זמן הסיפור שלנו.. 

זמן מקסים של שיתוף ושיח סביב הנושא השבועי שלנו

והפעם הספר "הבלאגן שלי" מאת טל ניצן, שמציג לנו את סוגיית הבלאגן בפרספקטיבה קצת אחרת 

הילדה בסיפור מרוב בלאגן לא מוצאת גרביים ולובשת גרב אחד אדום וגרב אחד לבן... זה היה נראה לנו דווקא ממש צבעוני ונחמד, לא תמיד הבלאגן הוא נורא כל כך...

אני ושולה בחצר

כשחזרנו לגן ביום ראשון חיכתה לנו הפתעה נעימה בחסות צחי אהוב ליבם של הילדימות... 

פינת החי שלנו הפכה לשקופה! 

עולם שלם התגלה בפנינו... אם חשבנו שהקשר שלנו עם שושנה ונבת הוא אישי, בהחלט נרשמה קפיצת מדרגה. 

אנחנו יכולים גם להשחיל את היד שלנו דרך חלון מיוחד ולתת להן לאכול! 

החברים כל כך התרגשו לצאת לחצר ומיהרו לבדוק מה קורה בפינת החי. 

עם כל הכיף מגיעה כמובן גם אחריות, השבוע נפתחה החצר קודם כל בהסברת הכללים, האם מותר לנו להכניס צעצועים או כל דבר שהוא לא אוכל לחלון? מה יקרה אם נישען על הקיר השקוף או ננדנד אותו? 

פרפר אחד עצוב והרבה ילדימות דואגים 

מהרגעים הקסומים שקורים בחצר שלנו... 

הילדימות מצאו על הדשא פרפר. שחק שאל למה הוא לא פורס וכנפיים ועף?

התבוננו בו דקות ארוכות וגילינו שהוא פצוע... 

שאלנו שוב ושוב למה הוא פצוע ומה יכול להיות שקרה בדרך

הילדימות נשארו לשבת ולהתבונן בפרפר בלי לגעת, בלי לדרוך, כמעט בלי לדבר

בכל תנועה קטנה או פריסת כנפיים הילדימות התרגשו וקיוו לראות אותו מתעופף...

ריח של מנהג חדש באוויר...או שזו עוגת בננות שהילדימות הכינו? 

השבוע סיפרנו לחברים בשולה ושמוליק סיפור על בננות, שחיכו וחיכו וחיכו וחיכו שמישהו יגיע לאכול אותן, ואף לא אחד הגיע...הבננות כבר כמעט נרקבו! מה זה אומר נרקבו... הקליפה שלהן כבר השחירה והן ממש רכות.. אז מה אפשר לעשות? עוגת בננות! 

פתחנו בחצר עמדת בישול והחברים עזרו בקילוף, מעיכה וערבוב של כל החומרים..

סיפרנו לחברים שבזמן שננוח גם העוגה תלך לנוח ונראה מה יקרה כשתקום משנת הצהריים שלה... 

בסוף היום ארחנו את קבוצת שמוליק בכיתה שלנו ויחד אכלנו את פרי עמלנו..  

התמלאנו גאווה שנזכרנו שאת העוגה אנחנו הכנו לפני ממש כמה שעות... איזה אלופים. 

**הודעות ועדכונים
**

\# כניסה למרחב מוגן- השבוע תרגלנו כניסה למרחב המוגן בשתי נקודות זמן ומקום שונות (פעם מתוך הכיתה ופעם מהחצר) בשתיהן הילדימות שיתפו פעולה וצלחנו את זה אפילו בהנאה (כי כמו שאחי כבר הסבירה, אין צורך להכניס את הילדימות לפאניקה מיותרת). מקווים מאוד להישאר ברמת התרגול בלבד. 

\# מעילים- להשאיר במתלה בבוקר. 

\# חיתולים- בלי שהתכוונו יצא מנהג נחמד בו אתם כותבים את השם של הילדים על החיתול בצבע קבוע/ מוסיפים צורה...ומה יצא? משחק! הילדימות ניגשים עצמאית לאתר את החיתול שלהם בין כל החיתולים ואי אפשר להסביר במילים את תחושת הסיפוק שלהם כשהם מוצאים את החיתול ומזהים את מה שכתבם/ציירתם עליו. זה ממש נחמד וכיף! תמשיכו או תתחילו לעשות את זה: ) 

\# בעקבות שבוע הסדר והניקיון נשמח אם תאספו בשבילנו בקבוקי שמפו/סבון/מרכך ריקים 

\# מזכירה שב10-28.4 אני לא נמצאת.  אם יש נושא כלשהו שמטריד אתכם (ענייני גמילות, אכילה, שידוכים ושאר ירקות) ואתם רוצים לדבר עליו לפני היציאה לחופשת פסח מוזמנים לקבוע איתי השבוע שיחות לשעות הצהריים כשהילדימות ישנים. 

\# מגבונים לחודש אפריל 

\# נוהל יום א'- סדינים נקיים, בקבוקים מלאים ותמונה מהסופ"ש שלכם 

שבוע נעים ושקט 

שירז ואלינור

## בוגרים א- תקווה

שבת שלום

נתחיל מאיחולי מזל טוב לבועז שלנו שחגג השבוע יום הולדת! 
בועז היית פשוט נפלא, לקחת את תפקיד ילד היום הולדת במלוא הרצינות, אלוף שלנו. ותודה להורים על פינוקי הבוקר קלחי תירס!

## 

**זה לא ארגז – ממשיכים!
**

בשבוע שעבר, עסקנו בספר "זה לא ארגז" בהקשר של פורים. כיצד חפץ שמשמש לדבר אחד יכול להפוך למשהו אחר. השבוע, המשכנו את העיסוק בספר ממקום של יצירה ודמיון. התחלקנו לשתי קבוצות, ועם כל קבוצה חשבנו יחד למה אפשר להפוך את הארגז. 

בקבוצה הראשונה, הוחלט פה אחד שנהפוך את הארגז ל.... מטוס! ומה יש במטוס? יש בו חלונות, יש לו כנפיים, יש לו חרטום (נבו הזכיר לנו את המילה), יש לו זנב. לפלג היה חשוב להראות לנו איפה כל דבר יהיה. לאחר התכנון, התחלנו במלאכה. תחילה, חתכתי בזהירות רבה חלונות. הילדים החליטו על חלון קטן וחלון ארוך בכל צד. לאחר מכן, כל ילד קיבל מכחול וקערה. צבע גואש לבחירתו והתחלנו במלאכת הצביעה. צבענו מבפנים ומבחוץ, ערבבנו צבעים, השתמשנו גם ביידיים שלנו ועבדנו יחד בשיתוף פעולה.

בקבוצה השנייה, היתה התלבטות לגבי הארגז. הפעם היו לנו שני סוגי ארגזים לעבוד איתם. חשבנו על מטוס, על הליקופטר... ובסוף הוחלט שהארגז יהפוך ל.... קטר של רכבת! אז גם הפעם, חרצנו חלונות והחלנו במלאכת הצביעה. עמנואל נהנה מלצבוע את הידיים ולעבוד איתם, בועז בחר שני צבעים שאיתם ירצה לעבוד ואלונה ממש נהנתה מהמלאכה ונשארה לעבוד עד הרגע האחרון. 

אחרי שהילדים סיימו, שמנו את הארגזים לייבוש וכשישנו הוספנו כמה הפתעות קטנות למבנים של הילדימות. השבוע, נשחק בתוצרים המקסימים ונראה איזה משחק יזמנו לנו.

התהליך הקבוצתי עודד הרבה יצירתיות, עבודת צוות – איפה אני צובע? איך אני מפנה לידי מקום לחבר לעבוד? האם אני משתף את החבר קצת מהצבע שלי אם הוא צריך? איזה רעיון נבחר? וכמובן – עבודה מהנה עם צבעי גואש.

**התנסות בקריאת ספרים
**

כחלק מהלמידה שלנו על אחריות, שמירה על הסביבה והכללים אנחנו מתנסים בכל בוקר בכניסה למפגש בחמש דקות של קריאת ספר עצמאית.

ישנם כללים מאוד ברורים. על הרצפה מונח ארגז ובו ספרים. החברימות ניגשים, בוחרים ספר אחד, מחזיקים אותו בשתי הידיים והולכים להתיישב על השטיח. את הספר אנו מניחים או על הידיים או על הרצפה, ומעבירים את הדפים בזהירות ובעדינות שהדפים חלילה לא יקרעו. אנחנו מניחים רגליים על הספר? ממש לא. זורקים אותו? לא ולא... משתוללים לידו? לא ... אנחנו לומדים שזמן ועת לכל דבר. בזמן קריאת הספרים אנחנו לומדים לשבת ברוגע, שלווה ריכוז ... ככל שעוברים הימים אנו רואות את הילדימות עצמאיים יותר וקפדניים יותר על הכללים, כך שהם כבר מעירים אחד לשני- שים לב הרגל שלך על הספר... מרגש לראות איך באצמעות תיווך הילדימות רוכשים בהדרגה כבוד גדול לספרים! 

**סדר ונקיון
**

הם ערכים מרכזיים בגן שלנו ובשיטת החינוך שלנו. 

לקראת פסח המקרב הנושא מקבל אור נוסף ואנו בוחרים להתמקד ולהאירלילדימות את ההרגלים שלנו באור נוסף. אנחנו כבר בוגרים ומאוד עצמאיים והגן שלנו הוא באחריות שלנו.

בכל שלב ביום אנחנו מקפידים "לא לעגל פינות" בנושא הסדר והנקיון. אם נשפכה קצת טחינה על השולחן, נעצור לרגע וננגב אותה. אם סיימנו את היצירה שלנו נדאג יחד לנקות ולהחזיר הכל יחד בשיתוף פעולה.

כשאנחנו מסיימים לשחק בחצר אנחנו אוספים יחד ומסדרים את כל המשחקים שלנו בעבודת צוות, כשברור לכל היכן נמצא כל פריט. אנחנו מסדרים לפי גודל, לפי נושא ומפה לשם, קורה שאנחנו יחד עם קבוצת הלו יעקב מסדרים חצר שלמה בפחות מ5 דקות. 

חשוב לנו לעודד את הילדימות להתבונן סביבם ולודא שהם דואגים היטב לכל מה ששלנוץ הכיתה שלנו, השולחנות שלנוף המגש שלנו... כך אנו לומדים לכבד את הציוד שלנו ולכבד את הרכוש שלנו, הרי האחריות היא רק שלנו.

** משחקי הכדור בחצר 
**

חלק מהילדים בקבוצה שלנו מאוד אוהבים משחקי כדור.  אנחנו משחקים בכדורסל וכדורגל זה מכבר. לאחר התבוננות שמנו לב כי המשחק אינו משתכלל ומתפתח ולכן החלטנו לבצע התערבות קלה..

בגן שלנו חשוב לנו לאפשר לילדים ולילדות משחק מגוון ועשיר ולחשוף אותם לדברים שונים שאולי הם לא מתנסים בהם בבית. לכן, לאחרונה אנחנו מאפשרים לילדים זמן קצר של משחק בכדור ואז מפנים אותם למשחקים נוספים בחצר כמו המשחק בבית או בארגז החול. 

היכולת לשחק בצורה מגונת משמעותית מאוד, כבני אדם אנחנו נוטים להשאר באזורי הנוחות שלנו, אבל מה קורה אם נצא מהם? אנחנו עשויים לגלות תחומי עניין חדשים שמרתקים אותנו או שאנחנו טובים בהם ובכלל לא ידענו... 

התוצאה בשבועיים האחרונים היא שילדי וילדו תקווה עזבו את הדק והכדור לטובת משחקים מגוונים יותר, אנחנו רואות חברויות חדשות בתוך הקבוצה, וגם חברויות עם חברי וחברות הלו יעקב! 

 אנחנו מארגנים לעיתים משחקי כדור יזומים כמו למשל ישיבה במעגל וגלגול הכדור בין החברים כדי לספק את הצורך במשחק עם כדור וליעל אותו למשחק חברתי ומובנה. כמובן שהכל נעשה ברוח טובה, במשחק ובכיף. 

**מה קורה בעציצים שלנו?
**

השבוע המשכנו לעקוב אחר הירקות ששתלנו בעציצים שלנו בט"ו בשבט. גילינו השבוע שגדלו לנו בעציץ כמה עגבניות שרי. חלקן היו ירוקות וחלקן אדומות. למדנו שהעגבניות הירוקות עדיין לא מוכנות למאכל, הן בוסר. ושאם נאכל אותן הבטן שלנו עלולה לכאוב. לעומת זאת, העגבניות האדומות הן בשלות ומוכנות, ולכן קטפנו אותן ונהננו מהן בארוחת הבוקר. 

**פינת החי השתדרגה!
**

כשחזרנו מפורים, שמחנו לגלות שפינת החי שלנו עברה שינוי משמעותי. הגדר ירדה, ובמקומה הופיע קיר שקוף שדרכו אנחנו יכולים לראות את נבת ושושנה. אז השבוע התבוננו, למדנו שבאמצעות החלונות שיש בקיר נוכל להעביר אליהן אוכל. למדנו גם שצריך לשמור על פינת החי ולא לזרוק עליה משחקים כדי שנוכל להמשיך ולהנות ממנה לאורך זמן. 

וכך, התבוננו, ראינו את הביצה של שושנה, ראינו את היחסים בין שושנה לנבת (שלא תמיד כל כך נעימים), ראינו כיצד הן אוכלות, שמענו את הקולות ששושנה עושה... 

הקיר השקוף זימן לנו אפשרות לחקור וללמוד עוד קצת על בנות הבית הקבועות בגן ולהכיר אותן קצר יותר לעומק בהתנהלות היומיומית שלהן.

**הודעות חשובות
**

\# בבקשה שבבקבוקי המים יהיו מים ולא משקאות אחרים. 

\# השבוע אחי שלחה בקבוצה שלנו בוואטסאפ כיצד חשוב שיתנהלו הפרידות בבקרים. בבקשה קראו זאת בעיון והקפידו על כך. זה יקל על הילדים ויאפשר להם לפתוח את היום בקלות, יקל על הצוות וכמובן עליכם.

\# מזכירה שבתיקים חשוב לשים בגדי החלפה שכוללים: 2 זוגות מכנסיים, 2 זוגות תחתונים (למי שזה רלוונטי), חולצה וגרביים. בנוסף, חשוב שתיהיה שקית. אנחנו לא יכולים לספק שקיות לכל ההחלפות של כל הילדים ופחות נעים לשים בגדים רטובים בתיק. חשוב שתקפידו על כך גם בשביל הילדים וגם עבורכם כמובן.

\# בבקשה לא להביא את הילדים לגן עם נעליים שיש בהן שרוכים. חשוב לנו לאפשר לילדים עצמאות ככל שאפשר. במידת הצורך, הביאו איתכם נעליים להחלפה בתיק. כמובן שעדיף שיבואו עם נעלי הסקוצ'ים כבר מהבית.

\# סדינים רעננים ובקבוקים מלאים (במים). 

\#שמות על הטיטולים, בגדים להחלפה (כפי שכתבתי בתחילת העידכון) ושקיות.

\# מזכירה לשלוח תמונה עד 8:00 בבוקר מהסופ"ש לאדריאן. בבקשה להקפיד על תמונה אחת מייצגת 

**נתראה בראשון,
**

**אדריאן, רעות ותמר
**

## \*\*הלו יעקב

\*\*

**א נ ד ר ל מ ו ס י ה     כ א ו ס     ב ל א ג ן 
**

במהלך השבוע ובכלל אנו מנסים לשים לב לכיתה שלנו, לדרך בא אנו מחזירים ספרים לספריה, ניקוי אבק ודאגה לארגז מזרנים נקי.

שאלנו את עצמנו איך זה מרגיש להכנס לכיתה מבולגנת?

ידענו לומר יחד שזה לא נעים…..  אבל איך זה באמת מרגיש?

החלטנו לבדוק, לקחנו משחקים שונים והנחנו על הריצפה ספרים, בובות, סדינים גדולים.

הריצפה של הכיתה לאט לאט נעלמה, ביקשנו מהילדימות לשבת במקום שנוכל להתחיל במפגש.

לקח קצת זמן עד שכולם התיישבו הרי על ספרים ובובות פחות נוח, הם נאלצו להזיז ולפנות מקום.

אז איך זה מרגיש?

צפוף, לא נעים, בלאגן , לא כיף.

אחרי שהוחלט שככה אי אפשר להתחיל מפגש קראנו בקול גדול, מסדרים! 

מילה אחת שהניעה טורנדו אחד גדול של ילדימות המסדרים ומחזירים כל משחק לארגז שלו והופ יושבים במקום .

ואיך זה מרגיש עכשיו?

נעים, יש מקום לשבת…

הקשבנו לשיר סיפור על ילדה שהיתה בבית והיה לה קצת משעמם אז היא החליטה לסדר!

לטובת השיר יצרנו שוב אי סדר בכיתה והפעם רק קצת … 

[התעייפתי - חני נחמיאס 
](https://youtu.be/N78Alec4TD8)

אתמול כשאמא הלכה לשוק 

ואבא כרגיל היה עסוק 

השתעממתי לבדי בלי שום חבר 

והחלטתי, את הבית לסדר. 

אז טאטאתי וניקיתי 

מירקתי והברקתי 

מיהרתי וסידרתי ואספתי 

והברשתי וצחצחתי 

עד שהתעייפתי. 

אני יודעת שאמא תשמח 

לראות את הבית מצוחצח 

ראו הביטו הכל נקי 

הכל נקי, רק לא אני. 

אז רצתי התרחצתי 

התקלחתי וצחצחתי 

חפפתי הסתרקתי 

התלבשתי הסתדרתי, התגנדרתי 

עד שהתאוששתי. 

שאמא תחזור בודאי היא תאמר 

שאני ממש ילדה אוצר 

שאני נראית כה נהדר 

אבל הבית לא מסודר. 

במהלך השיר הילדימות נעים בין הלם מוחלט לצחוק מתגלגל רוצים שוב ושוב ושוב ….ובסוף כל הפעמים אני מרגישה שאת מכסת הכושר השבועית כיסיתי(:

**אנדרלמוסיה במוסיקה
**

במהלך השבוע אנו מקשיבים להמון שירים מסוגים שונים, מקצבים אחרים ושפות מעניינות.

השבוע התעמקנו קצת יותר.

הרי יש שירים שמזיזים, מקפיצים אותנו ושירים שגורמים לנו דווקא לעצור או לנוע לאט לאט ..

הקשבנו לשתי נעימות בכוונה בחרתי לא להתחיל בשיר עם מילים.

בנעימה השקטה הילדימות היו מרוכזים וקשובים.

בנעימה הקיצבית הילדים נעו במקומות שלהם מבלי לשים לב.

מה קורה לגוף שלנו?! הוא פשוט זז.

זוכרים את השיר סתם?  שם גילינו שבתוך שיר אחד יש שני מקצבים שונים לעיתים מהירים ולעיתים שקטים והגוף שלנו מגיב לקצב בצורה שונה.

השמענו ורקדנו מדהים שלא היה צריך בכלל לתווך הילדימות ידעו בדיוק מתי לנוע ברוגע ומתי לקפץ ולהניע את כל הגוף. 

[הקולקטיב- סתם
](https://youtu.be/gJ8vaN7DKT0)

איך שיר מבולגן נשמע ואיך מסודר?

תרגיל שמיעה.

הקשבנו לכמה שירים ברצף והחלטנו איזה מהם נשמעו מבולגנים ואיזה מסודרים.

[מוסיקה מבולגנת - סווינג ](https://youtu.be/qIdmZYw3-g0)(: 

[מוסיקה מסודרת - יהודית רביץ
](https://youtu.be/LUpJ7L6xCoE)

הזמנתי את חלק מהחברימות לרקוד, התבוננו בתנועות שלהם ושמנו לב שהרבה איברים משתתפים בריקוד הסווינג ובלי סדר מסוים. סוג של בלאגן .

ובמוסיקה ״המסודרת״ הידיים נעו באיטיות והרגליים כמעט ולא זזו.

לא הפתיע שהחברימות בקבוצה התחברו למוסיקת הסווינג המבולגנת מאוד מתישהו אספר להם שדווקא צעדי הריקוד שלה מדוייקים ומסודרים מאוד.

הקדמה והצצה לאביב …..

[ ניקיון יסודי - לאה נאור
](https://youtu.be/ihZ0KrfmXA4)

> ״אנחנו עושים ניקיון יסודי 
>
> קירות, חלונות, לבבות ובגדים 
>
> סבון ומברשת, מטלית משומשת 
>
> ודלי, מטאטא ומקל וצינור 
>
> ומי שרוצה שיבוא לעזור ״

השבוע כשסידרנו את הכיתה להנחת המזרנים הקשבנו לשיר, זימזמנו, ,הזזנו שטיחים סידרנו שמיכות וגילינו שוב כמה כייף לנו יחד.

 השיר הזה ילווה אותנו בשבועיים הקרובים הכנת הכיתה והגן לקראת האביב (:

שבוע הבא כבר נתעמק על מה זה בכלל ניקיון יסודי.

**חזאים וחזאיות בהלו יעקב
**

רוח, גשם, שמש וחוזר חלילה רק קשת לא ראינו עדיין.

שבוע מאוד מבולבל.

היה מאוד קשה לעקוב אחרי תנועת העננים והשינויים המהירים, לכן החלטנו להפוך את הלו יעקב לחזאים ומה זה אומר?

התפקיד כלל - מידי פעם להתבונן בשמיים לומר מה צבעם, האם אפורים או בהירים …

מתי מתחיל הטיפטוף הראשון ומתי כדאי להתארגן לכניסה לגן כי המבול מגיע.

מדהים כמה אחריות הם לקחו … בכל רגע שהשמש הגיעה הם דייקו ואמרו שהעננים מתפזרים וכשהרוח החלה הם ישר אמרו היכונו היכונו ייתכן והעננים יחזרו.

**אזעקות, רכבות ומוביל
**

השבוע לצערנו התנסנו בכניסה למרחב מוגן (המבואה)

איך עשינו זאת?

דרך משחק, הזכרנו לחברימות בהלו את התירגול הקודם שעשינו הם ישר זכרו שהיתה אזעקה והסתדרנו ,ניכנסנו למבואה וישבנו צמוד לקיר.

אז נעשה זאת שוב הפעם לא תהיה אזעקה אחינועם תסתובב על קערה טיבטית ותקיש בה בחוזקה כשנשמע את הצליל נתארגן ברכבת.

החלטנו שכדי שנהייה מדויקים ומהירים אנו צריכים לבחור מוביל, אביתר נבחר.

כשהרעש החזק התחיל אביתר רץ וקרא רכבת, אזעקת רכבת וכל הלו יעקב רצו בזהירות התמקמו ברכבת ונעו בזריזות למבואה.

מדהים כמה חלק ומהיר זה היה ותקף לגמרי לכל קבוצות הגן(:

הלוואי וימשיך רק כמשחק.

**שנת צהריים בגן**

בשבועות האחרונים נהייה שייח על הנושא ולכן אשמח ליישר קו.

נתחיל מכך הגן שלנו פועל במתכונת יום ארוך כולל שנת צהריים, שזה אומר שהזמן בו הילדימות ישנים זה הזמן בו כמו קסם הגן מאתחל את עצמו. ומוכן לפעילות מחודשת כשהילדימות מתעוררים.

לצוות בגדול יש שעה למשימות יומיות, הכנת תכנים ושיחות צהריים עם הורים… ומה שנשאר להפסקה.

את הקושי שלכם אנחנו מבינות וגם את הרצון לשינת ערב מוקדמת.

מה אנחנו כן יכולות לעשות כדי להגיע לעמק השווה.

הקבוצה נרדמת בערך ב13:45 ב14:30 לאחר שסיימנו את כל המטלות שלנו אנו מאפשרים לכל הערים להצטרף למבואה למשחק.

אנו יכולות להעיר מוקדם, ואם זה עדיין לא עובד לכם אתם מוזמנים לאסוף לפני שנת צהריים ב13:30

מי שמעוניין בכך מוזמן לשלוח לי הודעה ונתאם את זה כבר בנינו.

אני מחדדת שילדים שנרדמו אני לא מעירה, אני לא מחזיקה ילדים ערים ומאוד קשה לי לשמוע אותם אומרים אבא לא מסכים לישון אני צריך לשבת אחרת ארדם.

הלחץ הזה כל כך לא בריא לא לילדימות לא לכם ובטח לא לנו בצוות.

ילדים שכבר סיימו את שנת הצהריים שלהם לא נרדמים אלה שנרדמים ברגע כנראה עדיין צריכים את ההפוגה הזו זיכרו שהזמן בגן יותר עמוס, דורש ומעייף.

השבוע דור קפץ ליקור ההתרגשות היתה גדולה, מחכים ומצפים להלו יעקב שלמים שוב(:

הוא חוזר אלינו השבוע...

**הודעות ועידכונים
**

יום א׳ בנוהל סדינים רעננים ובקבוקי מים מלאים.

מזג האוויר מאוד מבלבל נא שילחו את ילדכם בשכבות (שיטת הבצל) חולצה קצרה ארוכה דקה ומעליה אחת עבה כך כשאנו מורידים זה קורה בהדרגתיות.

בקבוקי מים- שימו לב לבקבוקים יש כמה מאוד מלוכלכים המיוחד אלה עם המנגנונים הנימיים פרקו אותם נקו היטב רק ככה המים צלולים יותר(:

**שבוע נפלא 
**

**אורטל,דור, אחי,צחי עינב(:
**
