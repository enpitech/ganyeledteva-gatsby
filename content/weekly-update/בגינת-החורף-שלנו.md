---
title: בגינת החורף שלנו
date: 2023-01-05T21:53:15.019Z
---
**שבת שלום לכל משפחות הגן!**

מיד נתחיל בעדכון, רק מזכירים שביום שני 7.1.23, יתקיים פורום הורים. שמנו לב שהרבה מכם שואלים לגבי התפריט והתזונה בגן - חשבנו לקיים את הפורום בנושא הזה. פורום ההורים הוא פורמט שעלה כששמנו לב שרבים מכם מתעניינים בנושאים דומים, ורצינו לתת זמן משותף לנו להרחיב עבורכם, ולכם לשאול.

לינק להרשמה לפורום יישלח לכם בוואטסאפ.

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

**גינת חורף**

השבוע בחרנו להתמקד בתחום אחר של החורף - גינת החורף שלנו. בחצר חיכה לנו שק גדול וכבד. מה זה? הילדימות ניסו להרים אותו ולגרור אותו, וגילו שזה קשה! מה יש בפנים? התיישבנו סביבו ופתחנו את השק בזהירות, שפכנו חלק ממנו לתוך דלי, וראינו שבעצם זה חומר חום כהה ודי קל! מיששנו, וראינו שהוא רך ונעים. זה חול! אמרו הילדימות. שאלנו: זה חול כמו בארגז החול? אחת החברימות הביאה קצת חול, וראינו שהצבע לא אותו הצבע, וכשאנחנו נוגעים - התחושה גם אינה אותו הדבר. ה"חול" הכהה יותר נקרא אדמה. מה אפשר לעשות עם אדמה? לבנות מגדל! ענו הילדימות. ומה עוד? אחד הילדימות הצביע על העציץ. נכון! אנחנו יכולים להשתמש בה כדי לשתול דברים. נזכרנו שאנחנו אוהבים להשקות את העציצים שלנו, והוספנו לאדמה הרבה מים. הרגשנו אותה שוב, ושמנו לב שעכשיו היא הרבה יותר מלכלכת ונדבקת לידיים. היא עדיין רכה ונעימה אבל הרבה יותר כבדה.

הבאנו כלי עם הרבה גומות קטנות, לקחנו כל אחד חופן אדמה וניסינו לדחוס אותו לתוך אחת הגומות. זה היה ממש כיף. אבל מה נשים באדמה שלנו?

למעגל הגיעה קופסא ובה עדשים שחורות - ממש כמו במג'דרה שלנו. הוצאנו את העדשים וראינו שהן כבר הצמיחו "זנב" לבן קטן - שורש! הצענו לילדימות לטעום את העדשים - חלקן קצת נרתעו בהתחלה, אך כשראו את החברימות מבקשות עוד ועוד, רצו גם לטעום. זה היה ממש טעים, והרגשנו איך העדשים פריכות ועושות רעש כשאנחנו לועסים. זה היה גם קצת מצחיק.

כשסיימנו לנשנש, לקחנו את העדשים, וטמנו בכל גומה נבט אחד. הילדימות היו מאוד סקרנים לראות מה קורה, וכשהתאכזבו שלא קרה דבר, רצו לשלוף את הנבטים בחזרה ולאכול אותם :) בסוף השתכנעו שננשנש עוד קצת עדשים גם למחרת, ובינתיים נניח את גומות האדמה שלנו בצד, ונסתכל מחר לראות מה קרה. למחרת - הפלא ופלא! מן הגומה צצו גבעולים דקיקים קטנים! ועוד יום אחרי כן - גם עלעלים זעירים!

במפגש השבוע הוספנו גם שיר שקשור לגינה שלנו: [בגינת הירק](https://www.youtube.com/watch?v=553qQCozt3g). מאוד הצחיק אותנו לדמיין את הכרוביות והסלקים מרקדים להם :)

באחד הימים השבוע, הבוגרימות הזמינו את הצעירים להתארח ולראות את גינת החורף שלהם! אנחנו מאוד התרגשנו, וחשבנו - איזו מתנה נביא איתנו? נבטי עדשים כמובן! זה גם צומח מהר, וגם טעים! הגענו עם קערת נבטים וראינו את העגבניות והפלפלים שהבוגרים זרעו וכבר נבטו להם, וגם הבטנו בחביתות שכבר מצמיח עלי תות.

עשינו סבב טעימות של נבטי עדשים גם עם הבוגרימות, ואז זרענו כמה מהם באחת מאדניות חצר הבוגרים, שייהנו גם הם! לאחר מכן, יצאנו קצת לחקור מה עוד יש בחצר הבוגרימות.

לפתע ראינו שלאט לאט הבוגרים מתאספים להם למעגל גדול, וגם אנחנו הצטרפנו לראות מה קורה. לנון מהבוגרים הביאה לגן הפתעה מיוחדת במינה - תיק ענקי. מה יש בו? עץ! אמרה לנון. עץ? שאלו הילדימות, איך אפשר לשים עץ בתיק? פתחנו את התיק בזהירות, וגילינו שבפנים יש באמת עץ קטן מפלסטיק - במקום עלים יש לו מחטים, ובמקום גזע: רגליים ממתכת :) בזהירות הרכבנו את העץ, ולנון סיפרה שבבית הם מקשטים את העץ לכבוד חג שנקרא נובי גוד. לנון הביאה איתה גם הרבה קישוטים, ולאט לאט קישטנו גם אנחנו את העץ. כשהחברימות הצעירים התקשו, הבוגרימות עזרו להם לתלות את הקישוטים, וכולם היו מאוד מרוצים משיתוף הפעולה.

בשבועות הבאים נמשיך לעקוב אחר התפתחות הנבטים שלנו כמובן, נשקה אותם, נשתול עוד דברים ונערוך עוד ביקורים בחצר הבוגרים - ואולי נזמין אותם גם לראות מה קורה בחצר שלנו!

בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: אליסה, עדי, יגאל, חוה, שגיא, מיכל, הדר, רוני, קיילה ונופר**

## **שכבת הבוגרים**

השבוע המשכנו להעמיק במחסה שלנו, של בעלי החיים ושל הצמחים. מה קורה ברחוב? איזה חיה מסתובבת חופשית ואין לה בית? ציפורים… מוצאים מחסה מתחת לענפי העלים, מתחת לגגות היכן מסתתרים החתולים כשיש גשם? בפחים, בבניינים… השיח על מחסה חמים כרם לנו להבין כמה בני ובנות מזל אנחנו ורצינו גם להעביר את הטוב הזה הלאה. בחרנו להכין מחסה לחתולי השכבה.

**איך בונים מחסה?**

התחלנו בניסוי: הוצאנו לחצר כלי עם חומרים סופגים כמו בד, ספוג, נייר סופג, נייר לציור, מגבת; וכלי עם חומרים דוחים נוזל: זכוכית מגדלת, פלסטיק, כפפת ניילון. הוספנו פיילה גדולה ושקופה שמילאנו במים.

הצגנו לילדימות את החפצים, זיהינו אותם וניסינו לנחש מה יקרה לכל אחד מהם במים. לאחר מכן הניסוי התחיל: הילדימות הגיעו בחרו חפץ ושאלנו איך הוא מרגיש? נעים, חלק, מחוספס?

הכנסנו למים ושאלנו: האם החפץ שוקע או צף? האם המים עברו דרך החפץ או נספגו? האם זהו בד סופג? האם הוא מתפורר במים או דוחה נוזלים?

לבסוף הזמנו שני חברימות אחד עם מעיל השני עם סווטשירט. איזה מן הבדים ידחה את המים? ואיזה יספוג את המים… טיפטפנו על הזרוע וגילינו שהמעיל דוחה את המים הם פשוט מחליקים ממנו מטה. מה קרה לסווטשירט? הוא נרטב והחבר הרגיש את המים בזרוע שזה אומר שהוא גם סופג את הנוזל.

**מחסה לחתולים**

את המחסה הכנו בכיתה ישר לאחר הניסוי וניסינו להבין איך המחסה יהיה מוצלח במיוחד. יש לנו קרטון - האם הוא מחסה טוב? הוא חמים ונעים אך יתפורר די מהר בגשם… מה נעשה? נכין לו מעיל אמרו הילדימות…רעיון נפלא. איזה בד צריך? בד ניילון אמרו הילדימות כי הוא לא יספוג את המים.

הבאנו ניילון גדול ובעזרת מסקינטייפ עטפנו את הארגז היטב היטב. 

בעזרת מדבקות צבעוניות קישטנו את הארגז ובחרנו כריות ובדים נעימים להכניס פנימה וליצור מחסה מושלם לחורף קר. את הארגזים נניח ליד הגינות הציבוריות - מקוות ומקווים שהחתולים יאהבו את הבית החדש שלהם.

**[חמש טיפות ](https://www.youtube.com/watch?v=9o7AGvu8ye4)**

שיר חורפי אהוב במיוחד שעוזר לנו לתרגל ספירה, חיבור וחיסור.

השתמשנו בכף היד שלנו להמחשת השיר והטיפות הנופלות, שמנו לב לספירה שלנו ומה קורה כשאנו מוסיפות או מחסירות טיפות…  הילדימות מאוד נהנו מהאתגר והעבירו אותו הלאה לשאר הפעילויות כמו במשחקי הלגו, ארגז החול והמגנטים - הוסיפו והחסירו חלקים(:

**גינת החורף**

תולעים בחביתות

לחצר הגיעו תולעים אדומות. אבל היכן הם יגורו? שאלו הילדימות, בקופסא? יש להן בית מיוחד בתוך החביתות. איך הבית נראה? צינור ארוך ארוך שלאורכו יש חורים כמו של מסננת. מלמעלה יש פתח, שדרכו אנחנו יכולים להכניס שאריות של אוכל. בצדדים יש פתחים שמתוכם מציצים השתילים שלנו.

את התולעים הכנסנו לחביתות, וחשבנו, מה הן אוכלות? התולעים שלנו מתפנקות בשאריות מזון טעימות, בשיחות נפש ובקפה איכותי (:  מה תפקידן? ההפרשות שלהן והקקי נחשב למזון הצמחים הטוב והמלא ביותר שניתן לספק לצמח - ובמקרה שלנו לתותים. נמשיך להכיר ולהעמיק בתולעי הקומפוסט בשבועות הקרובים.

קטנטנים בגינה 

השבוע הקבוצה הסגולה קבוצת הקטנטנים הגיעו לבקר את הגינה שלנו. הם התבוננו בעבודה שכבר עשינו בגינה - בצמחי העגבניה והפלפל, בחביתות שלנו, וגם השאירו לנו ולגינה פינוק עדשים מונבטות ששחו קצת במים. מתברר שהצעירימות מאוד אוהבים לנשנש נבטי עדשים, ורצו לחלוק איתנו את הנשנוש. את הנבטים אפשר גם לאכול - זה פריך וטעים ומלא ויטמינים שעוזרים לנו להילחם במחלות החורף, והצעירימות גם זרעו חלק מהם - כדי שהנבטים יצמחו וכך נוכל ליהנות בהמשך מעוד עדשים טריות מהגינה שלנו! זאת כמובן אם הדרוריות ישאירו לנו משהו מהן - גם הדרוריות מאוד נהנות לנשנש נבטים!

**Gaby’s Corner**

Everyday we talk about the clothes we choose to wear and why? Is it HOT or COLD today? 

We played a game to learn what our CLOTHES are called .

We drew a picture of a friend's BODY. Now let’s get our pictures dressed. We borrowed a friend's clothes from their bag,  and picked out an outfit. 

What do you put on first? Some friends chose PANTS, others started with a SHIRT.

It’s COLD! We need a SWEATSHIRT .

What about on our FEET?

First SOCKS then SHOES or BOOTS.

On rainy days we wear our BOOTS and listen to [this song](https://youtu.be/Zu6o23Pu0Do). 

What holiday happens in winter?

CHRISTMAS !

This week Lennon brought us a CHRISTMAS TREE! It was such a wonderful way to open the discussion about Christmas. We discovered that the tree was made of plastic and it had 3 parts. Lennon also brought decorations. Some of the decorations were made from plastic and some were of glass. There was also a big STAR that we placed on the top of the tree. Once the tree was ready we brought it into the classroom. 

With our CHRISTMAS tree in the class we decided to continue to celebrate and learn more!

We took out magazines with pictures of homes decorated for Christmas. Was there anyone in the pictures  we recognized? SANTA! 

We took out a SANTA hat, small Santa dolls, and saw how he was dressed in all red and white. We noticed that Santa wears a bright red hat and red warm jacket and pants with black boots. Why does he need such warm clothes? Because he lives where it SNOWS! 

What does SANTA say ?

HO HO HO Merry Christmas! 

We listened to this clip to hear his [funny voice](https://youtu.be/lGcd4LM8p5s). 

A few fun Christmas songs we listened to this week in our celebrations:

<https://open.spotify.com/track/1fhkYbKPdQSd3Tb0MLTQ5Y?si=TvX7TS73QT6o_2zFtFV3DA>

<https://open.spotify.com/track/1fhkYbKPdQSd3Tb0MLTQ5Y?si=TvX7TS73QT6o_2zFtFV3DA>

See you next week! Don’t forget WATER BOTTLES and clean SHEETS!

**צוות שכבת הבוגרים - אורטל, גבי, רוני, לימור, מייקי ונופר**