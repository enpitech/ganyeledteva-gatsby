---
title: 'מים וקור בחוץ, חום ואהבה בפנים- עוד שבוע חורפי עבר עלינו'
date: '2018-12-29T14:27:54+02:00'
---


**שבת מנוחה**

1.	שבוע גשם- שבוע גשום לפנינו, אנא הרתמו יחד איתנו למאמץ להתחיל ולסיים את הימים בקלילות. בלי חצר זה קצת יותר מאתגר, אנא היו רגישים קשובים לצוות ולילדים בשעות הפיזור והאיסוף מהגן. 



2.	הקפידו שאתם סוגרים את השער אחריכם כשאתם מגיעות ומגיעים לגן. בנוסף, שימו לב בזמן שאתם מדברים עם הצוות שאתם בהשגחה על הילדימות, זו שעה שבה יש תנועה ערה בגן ואנחנו מבקשים את תשומת ליבכם לכך שילדים יוצאים לחצר בלי השגחת הוריהם. 



3.	תזכורת אחרונה לרישום פנימי עד יום שלישי, לאחריו לא נוכל להבטיח שמירת מקומות. לצערנו אין לנו היכולת לעקוב אחד אחד ולהזכיר על מנת שלא יתפספס, זו אחריות שלכם בלבד.





4.	איחורים איחורים איחורים...הדבר מקשה ומכביד מאוד על הבקרים של הילדימות וגורם לשיבושים בכל המערכת. אנחנו צעד מלנעול את השער בין 8:30-9:00. אנא התגייסו להגיע בזמן במיוחד בתקופות החורף. בסוף היום, הורים שמגיעים בשעה 16:30 לא יוכלו לקבל עדכון על מהלך היום ובוודאי שלא יוכלו להשאר בחצר. הצוות אחרי 9.5 שעות של עבודה מאומצת ורוצים ללכת לביתם ולחייהם האישיים. כבדו אותנו (להוציא איחורים חריגים). 



5.	הכינה נחמה הגיעה לביקור בגן. כדי לשמור על ראשים נקיים ואי נעימויות, אני מבקשת לעשות סירוק בכל יום אחרי המקלחת.  



6.	הקפידו על קשר אתי עם הצוות. אנחנו אמנם מאוד אוהבים אתכם אך מקפידים שלא להיות חברים בפייסבוק, או חברים ברמה האישית כדי לשמור על אתיקה מקצועית. אנא שמרו על שפה נאותה ונתיבי תקשורת מוסכמים. 



7.	בבקשה הורידו את המעילים לפני הכניסה לכיתה, תלו במתלה/ השאירו במגירה.



8.	ממליצה בחום להלביש בשיטה הבאה, זה הכי אפקטיבי וחם ונוח ונעים: חולצה/ גופיה שרוול קצר, חולצה ארוכה דקה, פוטר או סוודר, מעיל. כך יש אפשרות לשחק עם השכבות והבטן והגב מכוסים היטב  





**שבת חמימה ושבוע קל **

**באהבה**

**אחי**







## צעירים א'- שמוליק



> ״…כי חורף 
>
> השמש נעלמת בחורף 
>
> הגשם מטפטף על העורף 
>
> חורף - וקר 
>
> חורף - צריך ללבוש 
>
> מעיל כל החורף 
>
> וגשם מטפטף על העורף 
>
> חורף - וקר…״  (גידי גוב)   



אז החורף כאן, אמנם השמש לא בדיוק נעלמה לנו השבוע ונחמד מאוד שהיא עודנה מבקרת ומחממת אותנו בין ימי הגשם האפורים והקרירים, בכל זאת קבוצת שמוליק מצאה לנכון להתכונן לעונה הקרירה והחורפית. 





**מפגש**



בשבוע שעבר דיברנו על סוגי עננים, גשם ושלוליות. את השבוע הנוכחי התחלנו משיחה על קור…

אז אחרי שדיברנו קצת על הקור, רצינו גם להרגיש אותו קצת.

לכיתה הכנסנו שתי קערות ובתוכן קוביות קרח! העברנו את הקרח ביננו, שמנו לב שישנם ילדים שמצליחים להחזיק את הקרח בידיים לאורך זמן ויש כאלה שתחושת הקור שהקרח גורם אינה נעימה והם מעבירים אותו הלאה מהר יותר…

החלטנו ליצור משחק - התחלקנו לזוגות והעברנו את הקרח מהקערה לדלי הכי מהר שאנחנו יכולים בעזרת הידיים שלנו.

בשלב מסויים השמוליקים שמו לב שקוביית הקרח נמסה על הידיים והופכת ל... מים! 

הסברנו לילדימות שזה קורה בגלל שכשקרח פוגש חום הוא הופך למים. כמו שהידיים שלנו חמות והכיתות שלנו חמות. 

לאחר שנגענו קצת בקוביות הקרח, למדנו איך לחמם את הידיים, שפשפנו ושפשפנו אותן מהר והכנסנו אותן לכיסים וכך הן התחממו. לאחר שסיימנו לחמם את הידיים, החלטנו לבדוק מה יקרה לקרח כשהוא יפגוש את השמש בשבדיוק יצאה אלינו.

הוצאנו את קערות הקרח לחצר, התיישבנו בשמש וצפינו במתרחש… ראינו כיצד בתוך הקערה מתחילים להופיע מים, הוצאנו את שאריות הקרח וראינו שהוא מטפטף. ראינו שהקרח שוב הפך ממוצק לנוזלי והפעם כבר ידענו למה- כי כשקרח פוגש חום הוא הופך למים. 





אז מה עושים כאשר מזג האוויר נעשה קר? מתלבשים היטב.. 

טיטי שלנו התעוררה לבוקר קריר במיוחד. השמלה הקצרצרה שלה כבר אינה מתאימה. היא לא מצליחה לשמור על הגוף שלה חמים ונעים… כעת טיטי מתעטשת… בואו נעזור לה לפני שתתקרר לגמרי… 

מתוך סלסלת בגדים מיינו את הבגדים אשר יכולים להתאים לטיטי בימים קרים.

מה לובשים בימים אלו? מכנסיים ארוכים, חולצה עם שרוולים ארוכים, סווטשירט ולא לשכוח לגרוב גרביים! 





למדנו שאנחנו יכולים להגן על הגוף שלנו בעזרת בגדים חמים, תואמים עונה…אך מה עושות החיות? 

האם גם הן לובשות מכנסיים ארוכים? לא…. ובימי גשם האם גם הן לובשות מעיל? מה פתאום! 

לחלק מהחיות ישנה פרווה אשר שומרת עליהן בימים קרים… 

מתוך סלסלת בובות הוצאנו בובות פרוותיות, דובים, חתולים וכלבלבים… הפרווה רכה ונעימה, מלטפת ומעט מדגדגת. 

משם נוצר שיח שלם על מרקמים…

הכנסנו לכיתה אביזרים שונים במגוון מרקמים-  קשה ורך, מחוספס וחלק, קוצני ודוקרני …





פגשנו דוב אחד אבוד ביער, שחיפש מחסה מפני הגשם והרוח החזקה … מה עושים הדובים בחורף? היכן הם מוצאים מחסה?

רגע, רגע… מחסה? מה זה בכלל? הדוב החביב הסביר לנו שמחסה הוא מעין מקום מסתור, מקום מוגן שבו אפשר להסתתר או להתחבא גם מפני הגשם והקור, ולמעשה כל הדובים מוצאים מחסה במערה שם הם ישנים המון המון זמן, כל החורף! 

יצאנו למסע חיפוש המערה לצלילי השיר [״דובים״ ](https://www.youtube.com/watch?v=rKfqGI-fNAc)

למזלנו הדובון שלנו היה קטן וקומפקטי כך שהארגז המשחקים הפך בעצם למערה חמימה ומזמינה, אותה ריפדנו בבד גדול ומלטף והשכבנו את הדובי לישון את תרדמת החורף שלו. 



למחרת הכרנו חברה חרוצה במיוחד! כל הקיץ היא עבדה קשה ועמלה על המחילה שלה… (מחילה…מערה… ואו כמה מקומות מחסה…) בנתה וסידרה את המחילה, אספה ואגרה מזון לקראת החורף… 

אתם כבר מנחשים מי זו החברה החרוצה? 

[נמלה קטנה קטנה](https://www.youtube.com/watch?v=MilplNxMJuM)… 

עזרנו לנמלה החרוצה שלנו לבנות קן גדול גדול ומיד לאחר מכן על הרצפה פיזרנו פירורי לחם, חתיכות קטנות של גזר וחתיכת פלפל זעירה. ראינו כיצד הנמלה מטפסת ועולה, יוצאת מן המחילה ואוספת על גבה את כל הפירורים וחתיכות הירקות לתוך המחילה… כאשר החורף הגיע, נעשה קר וגשום, המחילה שלה היתה מוכנה לגמרי והיא נהנתה לה מארוחה בריאה ומשביעה… 



  

**משחק בכיתה הגדולה **



לאחר המפגש אנחנו בדרך כלל יוצאים לחצר לזמן משחק משותף עם קבוצת הצעירים השנייה - שולה. 

בימי גשם אנחנו נשארים למשחק משותף בכיתה הגדולה.  

המשחק בכיתה מגוון ומחולק לאיזורים שונים כך שכל הזמן אנו מוודאות שלא יווצר עומס של ילדים בחלל אחד אלא יתפזר ביו החללים השונים. אנו דואגות להתאים את הפעילויות ולגוון אותם בהתאם לצרכים של הילדים, וגם נותנות זמן ומקום להוצאת אנרגיות :) 

לפני ארוחת הצהריים אנחנו מתיישבים יחדיו להפסקת מים שכבתית בה אנחנו שרים השירים האהובים על הילדים ״הופ הופ הופ…״, ״על הקיר טיפס לו עכביש קטן״ ֿ, וכמובן איך אפשר בלי שיר ה״עננים״ 





**משחקי בוקר בכיתה **



השבוע פשוט התענגנו מלצפות בילדים משחקים ונהנים אחד מהשניה. 

איזה כיף לראות כיצד הם מקבלים זה את זו בבוקר, נותנים חיבוק, שולחים חיוך ומזמינים לשחק. 

הפעם גם ראינו כיצד הם פשוט יושבים ועושים ׳מפגש׳ בקבוצה אחת גדולה ושרים ביחד את שירי הבוקר שלנו, תוך כדי שהם מחקים את האינטונציות של המחנכות שלהם- חוויה משעשעת ומשמחת שממנו אנחנו לומדות, בין ביתר, על הצורך של הילדימות במסגרת וטקסים קבועים.  



**הודעות **



\*	מתחילים חודש חדש - לחודש ינואר יש להביא 2 חבילות מגבונים בלבד, לא לשכוח לסמן את שמכם בטבלה. 



\*	הכינה נחמה הגיעה לביקור… אנא דאגו לסירוק אחרי המקלחת וטיפול במקרה הצורך… 





\*	נשמח לשמוע מכם חוויות וסיפורים מהסופ״ש ולשתף את החברים שלנו מקבוצת שמוליק, אתם מוזמנים לשלוח תמונה אותה נראה לחברים ונשתף את כולם בחוויה. 



\*	מזכירות כי בגן נשארים 2 מוצצים קבועים אותם אנחנו מרתיחים בסוף כל יום, שאר המוצצים והחפצים האישיים של ילדכם נמצאים במגירות… תעברו שם מדי פעם ותאספו את היצירות והחפצים האישיים. 





\*	הפלאפון של ויקה שבק חיים לכן לא נשלח אליכם פינוק לשישי, מבטיחה לפנק ברגע שיתוקן :) 



\*	נוהל ימי א׳ לא לשכוח - סדינים רעננים ובקבוקי מים מלאים 





**שיהיה שבוע נפלא **

**ויקה וחולוד **









## צעירים ב'- שולה



עוד חודש בגן הגיע לסיומו, לא סתם חודש...האחרון לשנת 2018. 

שולה לגמרי מוכנים לקבל את השנה החדשה. 

כמה עברנו עד כה...הסתגלנו לגן, פיתחנו הרגלים וטקסים, יצרנו שפה משותפת, הכרנו, התאחדנו והתגבשנו...

עכשיו הגיע הזמן לעבור לשלב הבא : ) 



הג'יברושים הפכו למלמולים, המלמולים להגייה של ההבהרות הראשונות או האחרונות של המילים...ואלו לאט לאט התגבשו לידי מילים שלמות וברורות, צירופי מילים ואפילו משפטים קצרים!  

כיף גדול לשמוע את שולה מפטפטים לבד או ביחד ומעשירים את רמת השיח. 



זה השלב בו אנחנו לומדים כיצד לבקש, להגיד מה אנחנו רוצים ומה לא, מה נעים או מה מפריע. זה חלק כל כך משמעותי בהתפתחות שלנו..

ומה עם החברים שמסביבי? איך אני פונה אליהם, איך אני מבקשת להצטרף למשחק. ואם אני מעוניינת לשחק לבד (לגיטימי מאוד...) כיצד אסביר לחברים שלי? 

המון למידה עצמית וחברתית יש לנו כאן ונראה שאנחנו כבר בשלים לזה. 

השבוע החלטנו לתת "פייט" לקיץ בשבוע שלם של..... מ י ם 

כי מי אמר שרק בקיץ אפשר לחגוג?

הכרנו במפגש שיר חדש ומקסים ["אח איזה חורף"](https://www.youtube.com/watch?v=7Jlxe8Gu1jM) של מוסיקה אורגנית 



> אח, איזה חורף! 
>
> ים פרם פם פם 
>
> נוטף לי על העורף 
>
> ועל המצח גם. 
>
> אח, איזה חורף! 
>
> אח, איזה חורף! 
>
> ים פרם פם פם 
>
> ים פאם פם פם. 



שאלנו מאיפה מגיעים כל המים שהרטיבו לנו את העורף, את המצח ואפילו את הדק.... תמרי הזכירה לנו שמי הגשם מגיעים מהעננים...

שטנו לנו בכיתה כמו עננים והשתדלנו לא להתנגש אחד בשני...ואם כבר התנגשנו אז מה קרה? אוי אוי אוי...זה כאב נורא!  בכינו ובכינו...ממש גשם של דמעות 

אין פלא שכל כך הרבה גשם יורד כשהעננים מתנגשים... 



**התנסות בחומרים במפגש**



החלטנו להכין ענן מיוחד משלנו... קיבלנו חתיכה רכה ונעימה של צמר גפן, מיששנו והרגשנו. 

על דף גדול ציירנו לנו ענן. כל חבר בתורו ניגש להדביק את הענן הקטן שיצר בידיים על הדף והנה לנו ענן ענקי של שולה. 

הענן שלנו כבר היה צבוע בלבן...שאלתי את הילדימות אם ירצו שנצבע באפור את הענן שלנו ואולי ירד ממנו הגשם? לא היינו במצב רוח לגשם, פינטזנו על ענן שיורדים ממנו תותים, ארטיקים ואפילו ברוקולי. אז הפכנו את הענן שלנו לצבעוני ומיוחד בעזרת טבילה קלה בצבעי גואש.

המשכנו לשאול ולהתעניין בגשם.. הוא חזק או חלש? מהיר או איטי? 

הקשבנו לשיר "יורד הגשם כרצונו" וניסינו להתאים את עצמנו לקצב המשתנה של הגשם וכששעמנו נפסק, הפסקנו. 

אולי פשוט נגיד לו אנחנו מתי להתחיל ומתי להפסיק? 

המשכנו להשתמש במושג להפסיק. 

צעקנווווווווווווווווווו עד שאמרתי את מילת הקסם החדשה- להפסיק.

ואז צחקנוווווווווווווווווווווווווו והלפסיק. 

ואז השתוללנוווווווווווווווווווו ולהפסיק. 

ואז פתחנו את ברז המים המאולתר שלנו, שטפנו ידיים, עם סבון שפשפנו, שוב שטפנו ולהפסיק! 



למה להפסיק, כיף לנו כל כך לשטוף את הידיים במים...אחד החלקים האהובים עלינו ביום. 

אנחנו לומדים כמה חשוב לשטוף את הידיים טוב טוב לפני האוכל ואחרי השירותים, 

אבל הפעם דיברנו על זה מכיוון אחר...שמירה על המים שלנו. 

המים יקרים וחשובים לנו, אנחנו לא רוצים לבזבז אותם. 

הבאנו לכיתה קופסא גדולה שתהיה הכיור שלנו, סבון וניירות לניגוב ידיים. 

הדגמנו את כל הפעולות לפי הסדר ותהינו כמה זמן כדאי להשאיר את היידים מתחת לברז...

ספרנו 1....2.....ו....3 

היינו כאלה אלופים בשטיפת ידיים בקפידה אך לא בבזבוז ולקינוח שרנו ורקדנו את השיר שאנחנו אוהבים ["אני נקי"](https://www.youtube.com/watch?v=FqtluwhNts8)  



המשכנו לחקור ולגלות דברים מעניינים אודות המים.... בעזרת ספוג שמנמן ראינו איך המים נספגים

הרגשנו את הספוג שלפני שנייה היה קליל, הופך לכבד...בשתי ידיים לחצנו לחיצה חזקה ויצאו המים מהספוג, התרגשנו! העברנו מים ממקום למקום בעזרת הספוג



לסיום השבוע החורף פינק אותנו בכמויות אדירות של מי גשם, אז השאלנו קצת והבאנו לנו לכיתה...קנקן של מי גשם לעומת קנקן של מי ברז הצליחו לפתח אצלנו שיח שלם.

חשנו בהבדלים, איזה מים קרים ואיזה מים חמים? חשבנו עם מה יהיה נעים לנו יותר להתקלח... 



**ניסוי במים**

ערבבנו לנו קצת ממי הגשם הקרים עם מים חמים ומה קיבלנו?

מים פושרים! 

ממש נעימים המים הפושרים... ניסינו להוסיף כל פעם עוד קצת קרים, קצת חמים ולהרגיש בשינוי...



**בקבוקים מקושטים**

איך אפשר שבוע מים בלי מי השתייה שכל כך חשובים לנו?!?

בחורף אנחנו לפעמים שוכחים לשתות מים, אנחנו אמנם לא מתחממים ומזיעים כמו בקיץ, אבל הצורך שלנו במים לא פוחת...אז למען הגברת המודעות לשתיית המים שלנו קישטנו את הבקבוקים שלנו במדבקות שבחרנו...אל דאגה קצת מים חמים וזה יורד  : ) 



**טקס חדש **

בסיום המפגש אנחנו יוצאים לנסיעה קצרה בכיתה, באחד מכלי התחבורה האהובים עלינו, הרכבת. 

טוווו טווווו הרכבת רוצה לצאת לדרך. מי יהיה הקטר היום? 

הרכבת שלנו מלאה בלמידה. איפה מחזיקים את הידיים? איך מצטרפים לרכבת, מהאמצע או מהסוף? אנחנו צריכים להתאים את קצב ההליכה שלנו ולשמור על החברים בדרך. 

זו הזדמנות נהדרת להגיד מזל טוב לכל חברי שולה המהלכים ובפרט לעומר אליהו האהוב שלנו שעשה כברת דרך ענקית בחודש האחרון וצועד יחד עם כולם. 

הרכבת עוזרת לנו להבחין בצרכים השונים של כל אחד מהחברים, לחלקנו קשה לתפוס חזק עם הידיים ולחלקנו קשה ללכת מהר מדי, לכן אנחנו מתאימים את עצמנו ועוזרים למי שאפשר. 

[שיר הרכבת שלנו ](https://www.youtube.com/watch?v=tCuppoTSNOY)



**אני ושולה בחצר**



החצר האירה לנו פנים ברוב ימות השבוע וזו הייתה הזדמנות נהדרת לקירוב לבבות בינינו לבין שושנה שלנו, שהיא החברה הוותיקה ביותר בגן.

לכם ההורים לא יוצא להכיר את שושנה כי בשעות הבוקר וסוף היום אנחנו מנסים להימנע מתקריות דיפלומטיות של חטיפת כריכים ונשנושים על ידי שושנה, (בכל זאת מדובר בתרנגולת שאוהבת לנשנש) 

אך חשוב שתדעו שלאחרונה אנחנו מחזירים עתרה ליושנה ונותנים לה להסתובב עם הילדימות בחצר, באופן הטבעי ביותר והמוכר עבורה...

זו הזדמנות מצוינת לראות איזה ילדימות ניגשים אליה ישר מבלי להסס, מי סקרן ומביט מהצד, מי נרתעים... בכל אחד מהקטגוריות אנחנו מוצאים דרך לתווך את שושנה לילדימות. המון רגישות ואמפתיה התגלו השבוע בחצר והיה כיף לחוות את זה. בקרוב נצטרף למשולש גם את נבת הארנבת שלנו שעוד בתהליכי הסתגלות לגן.   



**הודעות**

\-	בימי גשם הורידו כבר בכניסה את המעילים וכובעי הצמר שאין להם הכרח בתוך הגן ותלו אותם במתלה. 



\-	מגבונים לחודש ינואר- 2 חבילות 





\-	בימי החורף אנחנו דואגים לחימום הגן והכיתות. יחד עם זאת הקפידו להלביש לילדים שכבה מבודדת מתחת לפוטר או לסוודר (גופייה/חולצה ארוכה). 



\-	יום א'- סדינים חדשים, ובקבוקים מלאים



\-	נשמח אם תשלחו לנו תמונת מסופ"ש שלכם.



**שבוע מצוין ושנה חדשה נהדרת! **

**שירז ואלינור**





## בוגרים א'- תקווה





**בוקר עם תקווה- מתרגלים תנועה במעגל**

הולכים קדימה, מתקרבים- נפגשים אומרים בוקר טוב לחבר/ה מחבקים ונפרדים…

הולכים אחורה מתרחקים - להתראות חברים, מצד אל צד נעים, מתנדנדים

ומה עכשיו? סיבוב מסתובבים.



אחרי תרגול מהיר במעגל אנו ממשיכים לשיר הבוקר האהוב מסביב לעץ התות.

במהלך כל השיר שמנו לב שתותים בשלים נפלו לאדמה והמון נמלים מסביב, מה הן עושות? 

אוכלות, אוספות מזון, אפילו שמנו לב לעבודת צוות כשראינו תות גדול שנע לו מצד אל צד מי מזיז אותו..? התבוננו מתחת ומה ראינו המון נמלים מניעות את התות.

כדי להניע דברים כבדים הנמלים עובדות יחד .

וכשהן נעו לקן שלהן הן נעו בשיירה, אחת אחרי השניה- שיירה של נמלים.



כשסיימנו לנשנש תותים רצינו להרגיש קצת כמו נמלים קטנטנות אז ירדנו לריצפה וברגע אחד היינו בין גבעולים אבנים ואפילו לכלוכים שנזרקו לאדמה כמו שקיות, ניירות ומארזים.

שמנו לב שכשאנחנו עומדים כילדימות אנו מסתכלים למטה ורואים את הפרחים וכנמלים אנו מסתכלים למעלה ורואים גבעולים ועלי כותרת גבוהים.



הקשבנו לשיר [שיירה של נמלים](https://youtu.be/VQX_achGHew) ויצרנו שיירה של ילדים



> שיירה של נמלים,
>
> בדשא בין הגיבעולים.
>
> אין לה סוף אין התחלה...
>
> איזו שיירה גדולה 



**סיפור השבוע- הנמלה והצרצר **

לכיתה שלנו נכנסה נמלה. ותוך כדי הליכה הסבירה שעוד מעט החורף יגיע ואיתו הגשמים והרוחות.

זה זמן לא טוב לנמלה להיות בחוץ, מי יודע/ת למה?

טיפות הגשם הגדולות, השלוליות והרוחות החזקות מסוכנות לנמלה קטנטנה .

מה יעשו כל החורף הנמלה וחברותיה היכן יאכלו, איפה יתחממו?

הנמלה קראה ואמרה- מזון כדאי לחפש ואת ביתנו נמהר לשפץ.

הנמלים עבדו בחריצות אספו מזון והכניסו לתוך הקן שלהן, שם בפנים יש חדר גדול ומיוחד- מחסן המזון. 

במהלך העבודה נשמעה מוסיקה נעימה מהיכן היא מגיעה תהו הנמלים…

באמצע סחיבת גרגיר תירס ראתה הנמלה חבורת צרצרים שרים, מנגנים ורוקדים. 

הצרצרים הזמינו את הנמלים לחגיגה, בואו לרקוד ולשיר… תנוחו קצת תפסיקו לעבוד.

הנמלה אמרה שאין כל כך זמן צריך לאסוף מזון לקראת החורף.. 

הצרצרים זלזלו קצת בנמלים החרוצות והנמלים די התעלמו מהצרצרים העצלים וכל קבוצה המשיכה בדרכה.

החורף הקר הגיע הנמלים נשארו בקן שלהן וכשהיו רעבות ניגשו למחסן הוציאו מטעמים הכינו מרקים ונהנו יחדיו.

פתאום נשמעה דפיקה חזקה בדלת מי יכול להגיע ביום גשום זה שאלו הנמלים?

מחוץ לדלת עמדו הצרצרים רטובים רועדים ודי הממומים … שרנו רקדנו ופתאום מטר ירד מהשמיים אנו רעבים ואין לנו מקום להסתתר… אולי נוכל להתארח אצלכן?

הנמלים כמובן הכניסו לביתן את הצרצרים למרות שהיו גדולים ותפסו המון מקום עזרו להן להתייבש הגישו להם מרק והסבירו כמה חשוב להיות חרוץ ולדאוג לעצמך וכמה זה לא נעים להיות עצלן.

במהלך השבוע הסיפור סופר בהמון דרכים פעם בעל פה מול תמונות, פעם כהצגה משעשעת, בשלב מסוים הילדימות היו חלק מההצגה חלק היו הצרצרים וחלק הנמלים… ממש נכנסו לתפקיד.

במהלך השבוע השתמשנו בנמלה ובצרצר בכל רגע שנראה לנו מתאים …כך למשל, כשסידרנו את הכיתה הרגשנו כמו נמלים חרוצות וכשנחנו והתעצלנו לנו בכיתה או בחצר, היינו כמו הצרצרים העצלנים. 





**מעגל חיבוקים**



כחלק מהרצון לחזק אותנו כקבוצה אנו עובדים על פעילויות משותפות ומעודדים המון שיח על הרגשות שלנו. כשחבר מתחיל לבכות בכיתה במהלך ריקוד או משחק ואנו שמים לב והכל נעצר.

השיר, הריקוד והמשחק הכיתה דוממת.

למה? כי יש פה חבר שקרה לו משהו ואנו כחבריו מחוייבים לעצור, לעזור ולשמח אנחנו לא משאירים חבר עצוב לבד.

ברגע הזה אנו שרים יחדיו-

שוב באות הדמעות וכולם שואלים

למה אתה בוכה?

אולי קיבלת מכה? אולי חבר העליב אותך? אולי בכלל מתגעגע לחתולה, לאמא, אבא או סבא?……

ברגע הזה אנו למדים לתת מקום לחבר, לוודא שהוא בסדר, לכבד את הרצונות שלו ואת הדרך שלו להירגע, הם לומדים לשאול את השאלות הנכונות ולעזור לחבריהם במשחק החופשי.

שיר קסום של ענן על מקל -[איפה כואב ](https://youtu.be/OWzbclVgdWQ)



והכי הכי הכי חשוב זה כוח הקבוצה כשאנחנו אוהבים ודואגים אחד לשניה בתוך הקבוצה אנו רגישים ופנויים. מעגל חיבוקים מתקתק הדרך שלנו להעביר חיבוק אוהב לחבר שנמצא קרוב אחד אחרי השני לפי סדר ישיבה עד שהחיבוק האחרון סוגר לנו את המעגל.

בדרך כלל אנו אומרים בוקר טוב לחבר שמחבקים השבוע ניסינו מילים טובות ובגלל שבחרתי להתחיל באני אוהבת אותך יצרתי תנועת שרשרת שבא כולם אומרים אני אוהבת אותך זה היה מתוק ומרגש.



**פעילות ספרייה**

לילדימות יש זמן חופשי לעיון בספרים.

השבוע התעמקנו קצת יותר, התבוננו בכריכה העבה שתפקידה להגן על הדפים העדינים שבפנים, התאמנו על דפדוף נכון ואפילו תיקנו יחד דפים קרועים בעזרת דבק סלוטייפ.

למדנו להחזיר בצורה מכבדת את הספר… מה זה אומר?

אנו לא בועטים בהם עד לספרייה, לא זורקים ובטח לא מנשנשים אותם.

אנו מתכוננים יחד לפתיחת ספריית הגן לכן אנו מסדרים, מתקנים וכשהכל יהיה מוכן נוכל להתחיל להשאיל ספרים .



מילה טובה



בהמשך לפרגונים שהתחלנו לתרגל בקבוצה שבוע שעבר, הוספנו לקבוצה טקס מרגש נוסף.

בסוף טקס המזרונים, אנחנו מכסים את החלון בווילון ומכבים את האור, הילדימות כבר רגילים לשיר מרגיע בשלב הזה, והשבוע בחרנו להשמיע לילדים את השיר ["מילה טובה](https://www.youtube.com/watch?v=32Zn4Rzga1o)" של יהודית רביץ. הסברנו את השיר, מי ששרה אומרת שכשהיא עצובה מאוד עוזר לה שאומרים לה מילה טובה, אפילו אחת.



מצאנו את הטקס הזה כהזדמנות לתת לילדים שלנו חיזוקים על נסיונות, הצלחות ומעשים שעשו היום, לדוגמא: "בועזי, שמתי לב שהיום נורא רצית לשחק עם הסיר שלני שיחקה איתו אז ביקשת להצטרף למשחק באופן מאוד נעים ושיחקתם מדהים ביחד"

או "ג'ונם כל הכבוד לך ששמת לב שאיתי שכח את הבקבוק שלו אז הבאת לו אותו! זה מאוד חברי". הבעות הפנים של הילדימות כשהם מקבלים את החיזוקים קצת נבוכות בהתחלה אבל אחר כך המבוכה מתחלפת בתחושה שלהם שראו אותם ושהם עשו משהו טוב!

אנחנו שואפים ומקווים שתרבות החיזוקים והפרגונים תלך ותתפתח בקבוצה שלנו.

מאוד מרגש אותנו להתחיל את המנהג הזה עם ילדי הקבוצה, גם לצוות זו נקודת אור ביום (:





**הגיע הזמן למשימה**



כשהקבוצה ביחד המון זמן כמו בחברותא או ביום גשום, תמיד מלהיב את כולם לקבל משימה, המשימה יכולה להיות דמיונית וגם משימה של ממש כמו תפקיד,

למשל השבוע עמנואל שט בסירה דמיונית והמשימה שלו הייתה לתפוס דג ולומר לו בוקר טוב, שאר הילדים הוציאו רשת מכיסם ועזרו לעמנואל לתפוס את הדג, כשהצלחנו כולנו התלהבנו, אמרנו בוקר טוב לדג ושחררנו אותו בחזרה לים. משימות התפקידים מפתחות את הדמיון ומעניקות לילדימות הרגשה של עבודת צוות למען מטרה משותפת. לאורך סדר היום שלנו, אנחנו מעניקים לילדימות גם משימות תפקידים שאינן מדומיינות כמובן. כך למשל בארוחת אנחנו נותנים משימה לכמה מהילדימות לחלק ירקות לחברים. זו משימה שהילדים מאוד אוהבים ומחכים לה שמעניקה להם תחושת אחריות ומעודדת אותם לשים לב לצרכים ולרצונות של החברים שלהם. 

המשימות האלה מעניקות לנו הפוגות קצרות ומכניסות התלהבות ו"משחקיות" לסדר היום הרגיל שלנו. מי שמקבלים את המשימות או התפקידים במשימות מרגישים תחושת בטחון ואחריות ביחס לקבוצה וכך אנו גם מעצימים את הפרטים וגם מגבשים את הקבוצה כולה.





**פליידייטס וחברויות בגן**



החורף הגיע ואיתו המשחק בבית, זו הזדמנות נפלאה במיוחד להתחיל להפגש בבית לדייטים עם חברי/ות הקבוצה!יש לנו דף קשר שהכינה לנו שפרה אמא של אדם, אנחנו ממליצים לכם בחום רב להפגש בבית, להזמין חבר/ה הביתה! זה מאוד מחזק את הקשרים בגן. נסו לגוון ולא להפגש עם אותם חברים, אתם גם מוזמנים להתייעץ איתנו על כך!



נספר לכם שבתקופה האחרונה אנחנו מנסים לערבב קצת את "הקומבינציות" של החברימות, כך שיתערבבו לגמרי, שיכירו סוגי משחק שונים וסוגי אנטראציות חדשים. השבוע עשינו זאת באמצעות צמידים/ מדבקות... למשל כל 4 חברים עם מדבקה בצבע צהוב משחקים יחד, אוכלים יחד, דואגים זה לזו. כך אנחנו חושפים את כולם להזדמנות להכיר ולהתערבב טוב יותר ונמנעים מ"חבורות" שנוצרות. זה היה כל כך מרגש לראות את ה"קליקות" החדשות שנוצרות ובמיוחד את הדאגה של כל אחד ואחת לקבוצה שלה 





**הודעות:**



1.	מגבונים חודש ינואר, 1 לילדי תחתונים, 2 לחיתולים. 



2.	בבקשה עשו מאמת להגיע בזמן בבקרים, זה משבש אותנו לגמרי



3.	מעילים אנא שימו במגירה/ במתלה 



4.	יום א כרגיל סדינים רעננים, ובקבוקים מלאים. שימו לב שיש שמיכה חמה ונעימה 





**שבת שלום**

**אדריאן תמר אחי אורטל **





## **בוגרים ב'- יעקב**





**לך אל הנמלה עצל- מאתגרים את המעגל**



בשיר הבוקר מסביב לעץ התות תרגלנו תוך כדי תנועה מעגלית גם כניסה ויציאה, קדימה ואחורה.

הסתובבנו סביב וכששמענו את המילה פנימה נעצרנו והתחלנו לנוע קדימה וכששמענו את המילה החוצה הלכנו אחורה יצאנו החוצה ואת ריקוד המעגל המשכנו .

כשהגיע הזמן לעצור ולהתבונן בעץ התותים המרשים שלנו שמנו לב שתותים בשלים נפלו לאדמה והמון נמלים מסביב, מה הן עושות? 

אוכלות ואוספות מזון, הופתענו לראות עבודת צוות כשראינו תות גדול נע לו מצד אל צד, מי מזיז אותו..? 

התבוננו מתחת ומה ראינו המון נמלים מניעות את התות, הבנו שכדי להניע דברים כבדים הנמלים עובדות יחד .

וכשהן נעו לקן שלהן הן נעו בשיירה, אחת אחרי השניה- [שיירה של נמלים](https://youtu.be/VQX_achGHew).

רצינו לרדת לאדמה ולהרגיש קצת כמו הנמלה וברגע אחד הפכנו מילדים שרואים הכל מלמעלה את עלי הכותרת  ואת כרי הדשא לקטנטנים הנמצאים בין הגבעולים והאבנים .

הקשבנו לשיר ויצרנו שיירה של ילדים.



> שיירה של נמלים,
>
> בדרך בין הגיבעולים.
>
> אין לה סוף אין התחלה..
>
> איזו שיירה גדולה 



כשהשיירה נעה לה בחלל שמנו לב גם להמון לכלוכים שנזרקו לאדמה כמו שקיות, ניירות ומארזים.

חשבנו כמה לא נעים לראות את כל האשפה הזו מסביב…מה אפשר לעשות כדי שהדרך תהיה נעימה.

מי זורק את כל הזבל הזה? 

בני אדם! אנחנו!?  

החלטנו להיות שגרירי הניקיון של עצמנו של הקבוצה של הגן ושל העיר שלנו ובכלל.

ומה זה אומר? אנו קודם כל דורשים מעצמנו להיות אחראיים לניקיון שלנו ושל הסביבה הקרובה.

האם אנו זורקים על הריצפה? 

האם אנו מעדיפים לעשות בלאגן ולא סדר?… 

ואם רואים אנשימות שמתבלבלים וזורקים על הריצפה במקום בתוך הפח נוכל להזכיר להם כמה נעים כשנקי מסביב.

למה בעצם שאנשימות יבחרו לזרוק על הריצפה?

אולי כי אין פח, או שהוא רחוק או שלא נעים, מציק להם להחזיק ביד.

האם אלו סיבות מוצדקות? 

לא! ענו הילדימות זוהי תכונה לא נעימה שקוראים לה - ע צ ל נ ו ת.

האם יש פתרונות לכל הקשיים האלה? אם אין פח? תמיד אפשר להחזיק שקית ריקה בתיק ולשים בה לכלוכים.



**סיפור השבוע**



הנמלה והצרצר 

לכיתה שלנו נכנסה נמלה. ותוך כדי הליכה הסבירה שעוד מעט החורף יגיע ואיתו הגשמים והרוחות.

זה זמן לא טוב לנמלה להיות בחוץ, מי יודע/ת למה?

טיפות הגשם הגדולות, השלוליות והרוחות החזקות מסוכנות לנמלה קטנטנה .

מה יעשו כל החורף הנמלה וחברותיה היכן יאכלו, איפה יתחממו?

הנמלה קראה ואמרה- מזון כדאי לחפש ואת ביתנו נמהר לשפץ.

הנמלים עבדו בחריצות אספו מזון והכניסו לתוך הקן שלהן, שם בפנים יש חדר גדול ומיוחד- מחסן המזון. 

במהלך העבודה נשמעה מוסיקה נעימה מהיכן היא מגיעה תהו הנמלים…

באמצע סחיבת גרגיר תירס ראתה הנמלה חבורת צרצרים שרים, מנגנים ורוקדים. 

הצרצרים הזמינו את הנמלים לחגיגה, בואו לרקוד ולשיר… תנוחו קצת תפסיקו לעבוד.

הנמלה אמרה שאין כל כך זמן צריך לאסוף מזון לקראת החורף.. 

הצרצרים זלזלו קצת בנמלים החרוצות והנמלים די התעלמו מהצרצרים העצלים וכל קבוצה המשיכה בדרכה.

החורף הקר הגיע הנמלים נשארו בקן שלהן וכשהיו רעבות ניגשו למחסן הוציאו מטעמים הכינו מרקים ונהנו יחדיו.

פתאום נשמעה דפיקה חזקה בדלת מי יכול להגיע ביום גשום זה שאלו הנמלים?

מחוץ לדלת עמדו הצרצרים רטובים רועדים ודי המומים … שרנו רקדנו ופתאום מטר ירד מהשמיים אנו רעבים ואין לנו מקום להסתתר… אולי נוכל להתארח אצלכן?

הנמלים כמובן הכניסו לביתן את הצרצרים למרות שהיו גדולים ותפסו המון מקום עזרו להן להתייבש הגישו להם מרק והסבירו כמה חשוב להיות חרוץ ולדאוג לעצמך וכמה זה לא נעים להיות עצלן.

במהלך השבוע הסיפור הועבר בכמה דרכים שונות - סיפרנו אותו המחשנו אותו בעזרת כסיפור מספר, הצגה משעשעת, בשלב מסוים הילדימות היו חלק מההצגה חלק היו הצרצרים וחלק הנמלים… ממש נכנסו לתפקיד.

במהלך השבוע השתמשנו בנמלה ובצרצר בכל רגע שנראה לנו מתאים …מסדרים את הכיתה אנו נמלים חרוצות או צרצרים עצלנים וכך גם בחצר למען האמת נושא החריצות מול העצלנות נמצא סביבנו כמעט במהלך כל היום.

ואיך זה בבית מתי אני עצלנית?

כשאמא אומרת שצריך להתקלח ואין לי כוח.

לסדר את החדר אני לא אוהב.

כשצריך לסיים לשחק בשביל ארוחת ערב. 



רקדנו לצלילי [מתי כספי - נמלים ](https://www.youtube.com/watch?v=aU6lq9YKvHQ&feature=youtu.be)



קבוצת הלו יעקב לקחה על עצמה את תפקיד הנמלה החרוצה והשבוע היה מדהים.



**אחריות אישית וקבוצתית.**

ניקיון הכיתה שלנו.

השבוע החלטנו להקדיש יום לאירגון וניקיון הכיתה, הבאנו שואב אבק וניקינו את השטיחים.

החברים התנסו, הוליכו את השואב קדימה ואחורה.

התרשמנו ממש כשראינו שהשואב שאב ברגע ערימה של לכלוכים קטנטנים וראינו אותם מתעופפים בתוך המיכל השקוף.

גם את ארגזי המזרנים שלנו רצינו לשאוב, אך איך השואב הגדול יכנס פנימה?

גילינו שיש חלק מתפרק כמו צינור ארוך ובסופו פיה הוא מגיע למקומות ממש צרים כמו ארגזי מזרנים, מסילה של חלון והפינה של הדלת.

החברימות חיפשו עוד מקומות לשאוב וכשסיימנו רוקנו יחד את המיכל והחזרנו כל דבר למקום.





**אוהלים, בדים וסילוק אבנים**



כשרוצים להקים אוהל צריך בד גדול שיגן מרוח, גשם ושמש.

התבוננו בבד של שמיכה גדולה האם הוא יגן מפני גשם? לא, המים יחלחלו פנימה, הבד ירטב וכך גם כל מי שבפנים.

איזה מן בד צריך בד לא סופג, כמו ניילון- שקית ,כמו הבד במעילים שלנו.

פתחנו את האוהל הגדול ופגשנו שם יריעת בד גדולה עשויה מבד ניילון ושני מוטות מתקפלים.

יצאנו לשטח להקים את האוהל שלנו ובדרך חשבנו איזה אזורים לא יתאימו-

להניח בירידה או עליה, על אבנים או קוצים, על שביל או מדרכה.

אז חיפשנו שטח ישר ניקינו מאבנים עשבים וכל דבר שיכול להפריע לנו.

פרשנו יחד את בד האוהל שמנו לב איפה הדלת והחלונות והיכן נמצאים החריצים אליהם נשחיל את המוטות .

מכמה חברימות ביקשנו לחבר את המוטות המתקפלים, פעולה שהם ממש אהבו.

השחלנו את המוטות יחד חיזקנו והאוהל שלנו מוכן.

כמה פשוט וקל 



השבוע התעוררנו לצלילי …



[ Guns N’ Roses](https://www.youtube.com/watch?v=1w7OgIMMRc4&feature=youtu.be)



**תמונות משפחתיות**

שילחו לנו תמונה אחת מפעילות משותפת שעשיתם יחד עם המשפחה כדי שנוכל לשתף יחד את החברימות 



\*אספו לנו שקיות ניילון מכל הסוגים גדלים וצבעים לטובת תיקי הספר שלנו(:





**הודעות ועידכונים**

\# יום א׳ סדינים רעננים - נא שימו לב שיש סדינים בתקופה האחרונה הרבה ילדימות מגיעים בלי סדינים.

בקבקי מים מלאים.



\# מגבוני חודש ינואר גמולים חבילה אחת לילד/ה.



\# בתיק - שקית בד לכביסה מלוכלכת 



\# ושימו לב שאתם לא משאירים בתיקים שאריות מזון, נמלים וחרקים נמשכים לשם.



\# למי שעדיין לא עשה זאת, מזכירה להביא 30 שקלים לטובת מתנות ימי ההולדת בגן שלנו. המעטפה ממוקמת במגרה שחורה במבואה.



**שבוע חמים ונעים**

**אורטל ודור**
