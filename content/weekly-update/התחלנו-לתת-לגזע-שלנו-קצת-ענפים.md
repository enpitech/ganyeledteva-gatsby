---
title: ' חגיגת טו בשבט בגן היתה ציבעונית ומלאת עבודת כפיים '
date: 2018-02-03T13:53:43.219Z
---
## שבת של אדמה ואהבה!

איזה כיף היה לנו לבלות איתכם שישי של שמש, אהבה ואדמה. תודה רבה לכולכם הגעתם, זרמתם... וחייכתם!

לוח חופשות- כמו באתר הקודם, נמצא בעמוד הבית של האתר שלנו, בתחתית לוח שנה ובו כל החופשות מעודכנות (כולל התפלקויות של אירועים אישיים שלי אחי:)

פורים - הגן בחופש בימים חמישי ושישי 1-2 למרץ.

**מתי מתחפשים?**

יום רביעי!

**איך זה נראה?**

לא קרנבל גדול. החג הזה מאוד מאוד עמוס רגשית, ומרבית הילדים והילדות מתקשים להרגיש בו בנוח. לכן אנחנו פותחות את הבוקר עם תחפושות, בחצר, בהנחה ולא ירד גשם, ואתם מוזמנים להשאר קצת ולהצטלם (כ20 דקות..), אם בא לכם, זה ממש לא חובה, אבל זה כיף :) 

לאחר מכן, אתם נפרדים מהילדים/ות, ואנחנו ממשיכים בארוחת בוקר חגיגית, מפגש חגיגי (בדרך כלל הצגה) ומכאן סדר היום ממשיך כהרגלו. מי שרוצים להחליף לבגדים רגילים, מוזמנים.. מי שרוצים להשאר בתחפושת (בדרך כלל הבוגרים) גם מוזמנים. כל אחד ומה שנוח לו.

אני מצרפת לכם ולכן כאן [מאמר דעה](https://ahinoamblog.wordpress.com/2016/03/03/%D7%94%D7%99%D7%9C%D7%93-%D7%9C%D7%90-%D7%A8%D7%95%D7%A6%D7%94-%D7%9C%D7%94%D7%AA%D7%97%D7%A4%D7%A9/) שכתבתי בבלוג שהיה לי פעם, על פורים... חג קצת מורכב מבחינת חוויות הילדימות, אשמח אם תקדישו כמה דקות לקריאה, זה יעזור לכן ולכם להבין איך מרגיש החג מצד הילדימות.

פינת עגלות- מה עם העגלות שהולכות ונפתחות להן עם הזמן? :) נשמח אם תזכרו לקפל בבקרים... וכדאי גם להסביר לסבים/סבתות/ מטפלים/ות איך פותחים אותה. אנחנו כאן לעזר בכל מקרה.

נשמח לקבל מכם אריזות פלסטיק של מוצרים שאתם רוצים לזרוק לפח, חסרים לנו משחקים למטבח/ באסטה שלנו- קופסאות של גבינה, בקבוקי פלסטיק של שתיה, בקבוקי סבון וכדומה.

**גמד ענק קהילתי!**

אהד והדס, ההורים של יובל מקבוצת הבוגרים הציעו שנארגן גמד ענק בין משפחות הגן! נשמע כמו רעיון נפלא!!! אשמח אם מישהו/י יוכל לרכז את המהלך... מתנדבים/ות?

שבתשלום,
אחי וכל צוות ילדי הטבע הדמוקרטי האוהב

## אפרוחיה

השבוע עסקנו בהרחבה בט"ו בשבט וחגגנו את הטבע, את האדמה ואת הצומח. המשכנו לקטף פירות מהיער שהופיע בכיתתנו, אספנו את כל הפירות לקופסא משותפת ונהנינו מאוד מהאתגר המוטורי ומעבודת הצוות!! הילדים הציעו זה לזה להצטרף ולקטוף.

היצירות השבוע סבבו סביב עולם הצומח, טלי הכינה לנו גינה נפלאה עם פרחי קלקר, צלופן וקשיות, שהילדים קישטו בעזרת גירים, מדבקות וגזרי נייר. הגדולים יותר מצטרפים ליצירת הבוקר כשהיא מתאימה לגיל. ממליצות בחום להביא את הילדים בזמן ליצירת הבוקר, היא הזדמנות מצויינת לפתוח את היום בחשיפה לחומרים ומרקמים חדשים ועבודה על יכולת ריכוז.

ביום רביעי ערכנו סדר ט"ו בשבט בכיתה, אחרי הקטיף היומי הזמנו כל ילדה וילד לפי תור לבחור פירות טריים או פירות יבשים (אלו שמותר), שרנו שירי חג ונהננו מאוד! בחמישי התכוננו לחגיגה עם המשפחות. לקחנו שני עציצים גדולים ויחד עם הילדים הנחנו אבני טוף בתחתית, בכדי שהמים יתנקזו בקלות, לאחר מכן מילאנו את העציצים באדמה. חלק מהילדים התעניינו מאוד, חלק נהנו מהמגע של האבנים, חלק נהנו מהאדמה, חלק נהנו משניהם וחלק סלדו משניהם. כולם ניסו קצת והחליטו לבד אם להמשיך או למצוא משחק אלטרנטיבי. כמו שודאי ראיתם, אפשרנו לכל אחת ואחד לחקור את החומרים האלו בדרך שמעניינת ונעימה לה/ו, תיווכנו את החומרים, הראינו מה אפשר לעשות איתם ואז אפשרנו לילדים למידה עצמאית ומתוך סקרנות טבעית, לא הכרח.

לאחר שהתכסינו באדמה ונהנינו ניצלנו בשמחה את היום החם שפקד אותנו ושטפנו ידיים בחצר, קודם לכל אחד בנפרד ואז הצבנו את שולחן המים שלנו עם מים ומעט סבון (כי כמה כיף ומשמח לשחק בקצף!) לאט לאט כולם התאספו סביב השולחן, גבע הראה לחברים איך הוא חופף שיער עם הקצף ובעקבותיו כולם ניסו גם כן.

בשבועות האחרונים המשחקים הכי פופולריים בכיתה הם "קוקו"- הילדים מסתתרים מאחורי בד כלשהו ומחכים שהגננות והחברים יחפשו אותם, כששואלים בכל רם 'איפה שחק?!' (או כל ילד אחר :)) הם מציצים מאחורי הבד ומתגלגלים מצחוק. ותופסת, שמיה לימדה את החברים, מחכים שיקראו בשמם ואז בורחים מהר מהר עם חיוך מאושר וצחוק מתגלגל, בידיעה שיש חיבוק גדול שיגיע לכשנתפוס אותם!

הילדים מבקשים שוב ושוב לשמוע את 'דגדוגים' מאת דתיה בן דור, הם כבר מכירים את השירים והתנועות וחלקם יודעים לקשר בין השיר לאיור המתאים.

**הודעות - **

נא הקפידו להסתכל בסוף כל יום על הלוח, במיוחד על הרובריקה של החוסרים!

מגבונים לחודש פברואר, מי שעוד לא הביא.

שבת שלום,
קרן, אלינור וטלי.

## צעירים א'

שבוע שמח ופורח!

טו טו טו בשבט! איזה חג שמח וכיפי הוא ט"ו בשבט! לכבוד החג הרבה מהפעילויות שלנו לאורך השבוע היו קשורות לחג. במפגשים שלנו, המשכנו לספר את הסיפור על חנן הגנן. הפעם הבאנו למפגש קופסה הרבה יותר גדולה של אדמה כך שהחברים היו יכולים לגעת ולחוש באדמה בעצמם. הזמנו אותם ליצור גומות באדמה ולשתול בתוכם זרעי חמניה. עבור כל זרע שטמנו, שתלנו ענף עץ שיהיה לאילן אותו קישטנו בעלים וצמרת ירוקה בעזרת נייר קרפ. הוספנו גם נייר קרפ אדום סגול וצהוב שיהיו לנו לפירות בצבעים שונים אותם קטפנו ואכלנו יחד. סיפרנו לחברים שעוד מעט מתקרב חג טו בשבט בו נוטעים ושותלים עצים וצמחים. שאלנו את החברים אם ירצו לבוא לשתול איתנו עצים. והם ענו "כן!". לקחנו עט חפירה דמיוני וחפרנו בור באדמה. לתוך הבור הכנסנו שתיל בזהירות רבה רבה, ולאט לאט כסינו אותו באדמה. שמנו לנו ברקע את השיר ["כך הולכים השותלים" ](https://www.youtube.com/watch?v=dUWFRpdnHSM)ויצאנו למסע נטיעות עם את החפירה הדמיוני על הכתף.

בהמשך השבוע שמענו סיפור על גנן אחר: סבא אליעזר מהסיפור "אליעזר והגזר" של לוין קפניס: 

> "מי רוצה רוצה לשמוע
>
> מעשה בגזר
>
> זרע אותו בגן הירק
>
> סבא אליעזר"

קראנו יחד לסבא אליעזר שיבאו לשתול את הגזר. מיד הופיעה ציור של דמותו של סבא אליעזר אשר טמן בתוך קופסת האדמה שלנו זרע קטן, שהפך לגזר גדול מאוד. סבא אליעזר ניסה למשוך בגזר וכך גם אנחנו:

> "משוך בגזר משוך בגזר
>
> אין כמוהו גזר
>
> משוך ימינה משוך גם שמאלה
>
> לא יזוז הגזר!"

קראנו יחד לסבתא אלישבע, ואחר כך לנכדה אביגיל, קראנו להבהב הכלב, ולחתול לקיק ובסוף בסוף גם לעכבר אפור השכם. רק אחרי שכולם הגיעו סוף סוף הצלחנו להוציא את הגזר. הכנו מטעמים מהגזר כמו משפחתו של [סבא אליעזר](<https://www.youtube.com/watch?v=NPqxLDRQF3M (קישור לסיפור)>) ונהנו מכל רגע.

במהלך היום טעמנו מפירות יבשים (אלו שמותר לתת). ספרנו לחברים שכדי להכין את הפירות האלו לוקחים פרי רגיל, מנחים אותו בשמש כדי שייתיבש ויצטמק עד שמקבלים פרי ייבש. חתכנו פרוסות של תפוח טרי והנחנו אותם בשמש שהחברים יוכלו לראות כיצד מייבשים פירות ובזמן שהתפוח נח לו בשמש חתכנו חתיכות של תפוח ומשמש יבש וחליקנו לחברים לאכול. הטעם של הפרי היבש מתוק מאוד! 

ביום אחר סיפרנו לחברים שאנו מכינים אדניות חדשות לגן בהן נשתול יחד ירקות טעימים. רצינו שידעו שהאדניות האלה שייכות לנו, אז הכנו שלטים עליהם כתבנו "קבוצת רוחל'ה". הזמנו את החברים לקשט את השלטים, הוספנו להם מקל והנה לנו שלטים נהדרים לאדניות שלנו! אבל היכן האדניות? צריך להכין אותם כמובן! 

התישבנו בחצר עם האדניות הריקות, אבני טוף ושק אדמה גדול. ביקשנו מהחברים לעזור לנו לפזר בתחתית האדנית אבני טוף. החברים היו עוזרים נפלאים! אחרי שכל האדניות היו מכוסות באבני טוף הגיע הזמן למלא אותם באדמה.  תוך כדי ניסינו להגדיר וללמוד מילים חדשות, על ידי שאלות- איזו אדנית מלאה?ואיזו ריקה? היכן צריך להוסיף עוד אבנים כדי למלא? מושגים של ריק ומלא... 

פתחנו את השק הגדול וראינו שבתוכה יש המון אדמה חומה ורכה. אספנו קצת מהאדמה לתוך קערה גדולה ושפכנו את האדמה לאדנית. כך הוספנו עוד ועוד אדמה לאדניות בהתחלה עם הקערה ואחר כך עם הידיים. כל כך נהנו מהחווייה שהתחלנו גם להוסיף אדמה שנפלה לרצפה בטעות.

ביום שישי סוף סוף הגיע הרגע לשתול באדניות את הזרעים! היה ממש כיף לחפור ולזרוע יחד אתכם! ברוקולי, עדשים, חיטה וחומוס צפויים לצמוח באדניות בשבועות הקרובים. אחרי מסע השתילות מצאנו (באיחור לא כל כך אופנתי) את הזרעים החסרים בגן והוספנו לאדניות עוד שלל ירקות מעניינים. אנו נקפיד להשקות את האדניות עם הילדימות כל בוקר כך שיוכלו לראות כיצד צומחים הירקות.

המון מזל טוב לאלונה היקרה שחגגה יום הולדת השבוע! התכבדנו בארוחת הבוקר בפנקייקים טעימים אותם טבלנו בריבת תותים וכבר חיכנו להתחיל במסיבה במפגש. קישטנו לכבוד החגיגה, רקדנו ושרנו יחד, אכלנו עוגה נהדרת וקיבלנו מתנות נפלאות: לאלונה ערכה לגינה הציבורית, ולגן ספר חדש נהדר "כובעים למכירה". הקראנו את ההקדשה שכתבה אמא גלי לחברימות והיינו מאוד סקרנים לקרוא את הסיפור שאהבה בתור ילדה. היה כיף גדול!

רצינו גם לשתף אתכם במעט רגעים ספונטנים נפלאים שקראו במהלך השבוע. 

לפני שאנחנו מתחילים את המפגש, החברים נכנסים לספרייה ומשחקים להם במשחק שאנו מכינות להם בסלסלאות. השבוע בזמן שהחברים חיכו לתחילת המפגש הם בנו להם מטוסים ממשחק הסברסים. ופתאום, בלי להציע להם בכלל, הם התחילו לשיר "רד אלינו אווירון" לגמרי לבד! כמה חמודים הם היו! הצטערנו מאוד שלא הספקנו להקליט את השיר עבורכם.

בתחילת השבוע, הגשם כבר הפסיק לרדת אבל הדק בחצר נותר לח והיה רטוב מעט. אז הדרי הביא מתוך הגן נייר סופג והזמנו את החברים להניח את הנייר על הדק ולראות כיצד הוא מתמלא אט אט במים. החברים ממש התלהבו והתחילו לנסות למלא את כל הנייר במים שיהיה ספוג לגמרי.

ביום אחר שהיה שמשי ונעים, הדשא היה כל כך מפתה שפשוט התחלנו לזחול בשמש ולנוח על הדשא החמים.

כמובן שיש גם עוד המון רגעים קסומים בזמן המשחק החופשי: ליאו ואיתי המציאו לעצמם משחק כדור  בו הם זורקים אחד לשני את כדור הגומי הקופצני, רועי לביא וליאו החליטו לעלות על מתקן הרכבת שלנו ולצאת לטיול בזמן שהם מסובבים בהתלהבות את ההגה, יערה וג'ונאם טיפסו לתוך הנדנדה בגן והתחילו לשיר "נדנד", אחד החברים אמר שיש שרפה (בכאילו כמובן) אז מיד כמעט כל החברימות מסביב הלכו לכבוש קסדות ורצו יחד לכבות את השרפה בצינור דמיוני וכל פעם שכיבנו שרפה, בועז ארז וניתן קראו לנו לכבות שריפה חדשה. פשוט תענוג לראות את הילדים שלכם משחקים!

לכבוד יום המשפחה אשמח אם תשלחו במהלך השבוע תמונה משפחתית מודפסת/ מפותחת (לא מייל) .

הודעות ותזכורות:

\*מצעים ליום ראשון

\*מגבונים לחודש פברואר - 2 חבילות

חיבוקים ונשיקות,
הדר וענת

## צעירים ב'

השבוע עסקנו בתינוקות מזן אחר…

בתוך הפירות והירקות שלנו הסתתרו גרעינים גדולים וקטנים שטוחים ועגולים שאלנו אם אנחנו אוכלים אותם? לשמחתי קיבלנו תשובה חד משמעית של … לא!  

אז מי כן אוהב לאכול גרעינים וזרעונים?! ציפורים אוהבות ושושנה כמובן.

בתוך קופסת ההפתעות חיכו לנו שקיות קטנות מנייר עם תמונה … כרובית ,סלק ,כוסברה, נענע ובצל ירוק היו שם. שאלנו הייתכן שיש כרובית בתוך האריזה הקטנה הזו?….מה פתאום.

פתחנו שפכנו וגילינו זרעים קטנים, קטנים, קטנים והבנו שבכל שקית יש זרעים שונים ונוכל להבדיל בניהם בעזרת התמונה .

הזרעים כל כך קטנים…. שאלנו מה עושים איתם?… מכניסים לאדמה כדי שיגדלו לנו שתילים קטנים של נענע וכוסברה או כרובית לבנה וטעימה…. 

רגע רגע רגע אז איך עץ חדש נולד?…

אני כל כך אוהבת את החג הזה לגמרי ילדות קסומה והכי מרגש זה להשמיע לחברים את השירים שליוו אותי.

צוות קרוסלה הקסום יחד עם [אברהם מור - ככה שותלים שתיל.
](https://youtu.be/fxsINVc-Doc)

> קצת חופרים במעדר, 
>
> לא לאט ולא מהר. 
>
> מחזיקים בשתיל ישר, 
>
> הכי ישר שרק אפשר, 
>
> מכסים מעט בחול, 
>
> מהדקים וזה הכל. 
>
> עץ חדש נולד 
>
> איזה מזל. 
>
> נשקה אותו מיד 
>
> שיצמח ויגדל. 
>
> בואו, מי רוצה לשתול? 
>
> כאן חופרים גומה בחול, 
>
> מחזיקים בשתיל נמוך, 
>
> ישר! ישר ולא והפוך! 
>
> מכסים באדמה, 
>
> זהו, זאת כל החכמה. 
>
> עץ חדש נולד…

בסוף השיר היינו גאים בעצים שלנו כל אחד והפרי האהוב עליו שאלנו מה צריך לעשות כדי לדאוג לזרעים שבאדמה לשתילים ולעצים מה הם צריכים?

מים נשקה בעזרת משפך או נברך את הגשם לשלום ותודה כשהוא מגיע להשקות ..

ומי עוד חשובה ממש כמו המים ?… השמש כמובן. 

לא כל כך קשה לדאוג שיהיה ירוק מסביב... נכון?…

מיהו העץ שנבחר לעץ החג אתם יודעים ? ניתן לכם רמז הוא פורח ממש ממש עכשיו יש לו פרחים ורודים סגולים ולבנים ויש לו פרי טעים - השקדיה .

התבוננו בתמונות של [שקדיה](https://youtu.be/ifPCt2Sw6gA) וואו כמה שהיא יפה והבנו למה החג הזה נבחר בשבילה שרנו לה ….

> השקדיה פורחת 
>
> ושמש פז זורחת, 
>
> צפורים מראש כל גג 
>
> מבשרות את בוא החג. 
>
> ט"ו בשבט הגיע 
>
> חג לאילנות. 
>
> ט"ו בשבט הגיע 
>
> חג לאילנות. 

הילדים חיכו לחגיגה הגדולה, חגיגת ט״ו בשבט אנו חוגגים לעץ ולפירות שהוא נותן לנו , חוגגים לאדמה שנותנת חיים לנו ולכל בעלי החיים … הפרפרים והדבורים שנהנים הצוף הפרחים הכבשים והפרות הנהנות מעשב ירוק ורענן ואנחנו שנהנים מתפוחי האדמה, הגזר והבצל שמסתתרים בתוך האדמה … האבטיח והמלון שנחים בשדה התפוחים והאבוקדו על צמרות העצים מנפלאות אמא אדמה.

סיפרנו לחברים שלכבוד החג יש לנו משימה מיוחדת ואחריות חדשה אנו נגדל בערוגות ירקות ותבלינים נדאג להשקות ולנקות מעשבים וליכלוך שיגיע.

בערוגות שלנו שמנו בעבודת צוות מדהימה אדמה חומה ואוורירית השתמשנו בכפות מפלסטיק מארגז החול וגילינו שהרבה יותר נוח ונעים זה להפשיל שרוולים ולהרים בעזרת כפות הידיים. 

[כך הולכים השותלים](https://youtu.be/dUWFRpdnHSM) - 

שינויים מבורכים בהלו יעקב -

ארוחות הבוקר שלנו מרשימות ברמת השייח בשולחן, חקר המזון ומהנדסי כריכים צעירים . 

החלטנו שאפשר לגמרי לקפוץ ברמת ההשתתפות של הקבוצה בנטל פינוי צלחות מהשולחן .

כשחבר מסיים לאכול הוא ניגש לפח מרוקן את תכולת הצלחת ומניח אותה בתוך קערה גדולה וניגש לשטוף ידיים. 

הילדים למדו ממש מהר את הסדר החדש והם ממש נהנים. מי ידע ש״מטלות״ זה כל כך כייף.

הם מרגישים חלק גם בהכנת ארוחת הבוקר בחירת הירקות והממרחים ועכשיו הם גם דואגים להשאיר אחריהם סביבה נקייה ונעימה עם הזמן הדרישות מהן יגדלו כדי שיהיו לנו הלו יעקובים עצמאיים ומודעים לסביבה ולחבריהם.

לאחר ארוחת הבוקר שלוש פעמים בשבוע אנחנו נשארים במבואה, לזמן מפגש עם חומרים שונים ומגוונים השבוע פגשנו את החימר צבעו חום ויש לו ריח מאוד מיוחד… ריח של אדמה .

הוא מתייבש על הידיים די מהר ואפשר לקלף אותו כמו בוץ עקשן.

דיברנו על חלקי העץ וחשבנו לאיזה חלק החימר הכי מתאים? כבר בחיתוך החימר ראינו פוטנציאל לגזע אדיר קומה . 

החברים לשו, מעכו מרחו גילו איך החימר מתנהג בין האצבעות שלהם היו כאלה שטעמו והריחו … בזמן שהם עובדים חשבנו על החלק הבא של העץ - ענפים … חיפשנו יחד במגירות הקטנות והקסומות מלאות ההפתעות וגילינו מקלות ארוכים וקצרים … ענפים!

התחלנו לתת לגזע שלנו קצת ענפים.. הילדים נהנו לסדר לעצמם את המקלות ולכל אחד יצא עץ עירום ומיוחד.

את העצים שלנו שמנו בשמש כדי שיתייבשו ומחר נמשיך…

מה עושים עכשיו? מקשטים בפרחים קיבלנו דבק לבן חתיכות קרפ ציבעוניות ושקיות קטנות ומרשרשות כיווצנו גילגלנו והדבקנו עלים ופרחים איזה כייף להתלכלך והקרפ נדבק לאצבעות ומשאיר סימנים ציבעוניים על הידיים.

ובסוף את השקדיות הנהדרות שיצרנו הצגנו בגאווה לחברים .

חומר נוסף- גואש ושיטה כייפית וקסומה לצייר 

קיבלנו דף עליו הדבקנו שבלונה של עץ עירום החברים קיבלו צלחת עם ציבעי גואש ובעזרת האצבעות, מברשות ומכחולים החברים צבעו צמרת עץ מרהיבה .. 

כשהדפים התייבשו קילפנו בזהירות את שבלונת העץ וגילינו מתחת עץ מהמם מקושט בעלים ופרחים צבעוניים.

בימי ראשון מפגש משחק ברוח המונטיסורית עם קריצה של גן ילדי הטבע, 

עוד פעילות קבוצתית של שיתוף פעולה, סבלנות והדרך לכבד את זמן המשחק האישי שלי ושל החבר לידי.

אנו נכנסים לכיתה החדשה יושבים ויש שתי פעילויות בו זמנית,

בכל פעם נבחרים ארבעה ילדים הם ניגשים לכוורת בוחרים מגש לוקחים אותו מניחים על השולחן יושבים ומתחילים לשחק ולחקור כל אחד במגשו שלו ובצד השני של הכיתה ניגשים שאר החברים לבחור ספר מהספרים המונחים בצורה מסודרת על השטיח הם מעיינים בהם לבד או ביחד או מתקבצים להקשיב למחנכת מספרת .

המגשים האהובים על הלו יעקב בנתיים הם -

גריפת חול ומציאת אבנים מיוחדות וצדפים הילדים מציירים על החול הנקי עם האבצבע מגלים אוצרות מניחים בצד ולאחר מכן מסדרים את האוצר שלהם על החול כל אחד ודמיונו שלו.

השחלת שרוכים לרשת לבנה ומאתגרת.

העברת אורז ציבעוני עם כפית לבקבוקונים קטנים ואנו נעזרים במשפך כדי שהגרגירים יכנסו היישר לבקבוק.

ולכבוד חג האילנות מגש עם עציץ שפריצר מלא במים וסמרטוט בד לניקוי העלים .

לסיום תודה רבה לכם על עוד מפגש פעילות משותף.

 חגיגת טו בשבט בגן היתה ציבעונית ומלאת עבודת כפיים תודה שבאתם להתלכלך לנשנש ולהנות מהשמש המדהימה שפינקה אותנו.

הלו יעקב מבטיחים בזאת שהם ישמרו ויגנו ישקו ויטפלו בכל מה שיגדל בערוגה…

מעניין מעניין מה בסוף יצמח שם (:

מה שהכי מדהים זה שכשחבר מסיים הוא מסדר הכל חזרה ומניח את המגש חזרה בכוורת וניגש לקחת ספר ועכשיו יש מקום לחבר נוסף לקחת מגש.

בקשה שלי אליכם -

חורף ויש המון פריטי לבוש שאנו מקלפים מהילדים בבקרים אנחנו תמיד שמים במיגרה בתיק או בקולב תלוי איפה אנחנו ממוקמים במהלך היום. 

בקשה שלי אליכם תפתחו מגירה בסוף יום לא תאמינו מה תמצאו שם תנו עוד מבט לקולב אולי הבגד ש״נעלם״ לכם עדיין תלוי שם משילשום וכמה פעמים חיפשתם מעיל והוא בכלל בתיק.

אנחנו מעדיפים להעביר זמן פנוי עם הילדים ולא בחיפוש אחרי קפוצון שנשכח במגירה ואם יש כאלו שקיבלו בגדים לא שלהם שימו לב. תיצרו קשר תחזירו. בילבולים קורים גם לנו. תודה (:

לכבוד יום המשפחה אשמח אם תשלחו במהלך השבוע תמונה משפחתית מודפסת/ מפותחת (לא מייל) .

הודעות ותזכורות-

נחמה נחמה נחמה נחמה עדיין לא נפתרנו ממנה סופית תמשיכו לבדוק את הראש יום יום ושהכוח יהיה איתנו.

סדינים רעננים ובקבוקי מים מלאים.

תודה ושבוע קסום

אורטל ודור

## בוגרים

אם לאחרונה הילדים מזמינים אתכם לגשת, ומביעים חוסר שביעות רצון כאשר אתם ניגשים בלי שהזמינו אתכם? אתם מוצאים את עצמכם מקבלים שלל הוראות והנחיות בנוגע להתנהגותכם (שטיפת ידיים, ארוחות, שירותים ועוד ועוד) סימן שהגעתם למקום הנכון! משחקי חיקוי הם מבין החביבים עלינו, ועל החברים בציונה כניסה לנעלי "הגננת" הוא המועדף ביותר. התורנים הם הראשונים לקחת על עצמם את התפקיד במלוא האחריות והרצינות, וכשהם מזמינים חבר לקבל שרשרת לארוחת בוקר, הם לא שוכחים להזכיר שאנחנו ממתינים ליד הקיר לכל החברים שמצטרפים ולא ניגשים עדיין לשירותים. זה מלווה לרוב בטפיחה קלה על השכם וסימון כיוון ההליכה- מראה מלבב ובעיקר קורע מצחוק. 

בצהריים כשאנחנו מסיימים לאכול, אנחנו ממתינים בסבלנות שיזמינו אותנו לשטוף ידיים ופנים, כך שלא ייווצר עומס בשירותים. החברים יודעים שבשעה זו בדיוק התינוקות מקבוצת נחמה כבר נמצאים בשנת צהריים, ולכן צריך לחכות כמה דקות בסבלנות מבלי לעשות רעש ולהשתולל- משימה מאתגרת במיוחד. מה שיפה הוא שאם עוברים ביניהם בדקות אלו, אפשר לשמוע לחישות בסגנון "צריך לשמור על השקט, התינוקות כבר ישנים". (כבר אמרנו שבציונה יש חיבה מיוחדת לתינוקות?) 

בסיום הארוחה אנו מזכירים את סדר הפעולות לפני שהולכים לנוח על המזרון, החברים מאוד אוהבים לחזור בעצמם על סדר הפעולות ודואגים שלא נחסיר אף פרט...שותים מים, חולצים נעליים במתקן, לוקחים מוצץ מהקופסא, יושבים לעיין בספרים.  הדיוק והקפדה על סדר הפעולות חשוב להם מאוד ויוצר תחושת בטחון- הם האחראים!  

בסוף היום פעם נוספת התורנים לוקחים פיקוד, והפעם על הכריכים- מחלקים ומזכירים לחברים שמי שמקבל ממתין בסבלנות שכולם יקבלו כדי שנוכל להגיד כולם יחד- "בתיאבון ותודה רבה". 

לאחרונה גילינו שבשעת הצהריים החברים בציונה הופכים לדובי חורף קטנים שמאוד אוהבים לישון ולהתכרבל בשמיכות שלהם, אף על פי שכבר הגיעה השעה לקום..(טוב אפשר להבין אותם). אז מה אנחנו עושים? לרוב יש כמה חברים שכבר התעוררו מבעוד מועד, יחד איתם אנחנו נכנסים לכיתה ושרים תוך כדי ליטופים וחיבוקים "מי בא למסיבה של ציונה?" כמה ראשים מתחילים להציץ מבעד לשמיכה, מתיישבים על המזרון ובצחוק מתגלגל אוהבים להכריז ש"אף אחד לא בא למסיבה!" ואז אנחנו פורצים בבכי... החברים מתגלגלים מצחוק למשמע הבכי ההיסטרי ולאט לאט מתחילים להצטרף למסיבה. 

כבר הזכרנו שארוחת הבוקר היא אולי החלק האהוב עלינו ביום, בה אנחנו מקבלים הזדמנות להיות אחראיים בהמון תחומים, והרי לכם אחריות חדשה וטרייה, שהתגלתה כאהובה ביותר- שטיפת הצלחות שלנו! מה זה אומר? אחרי שסיימנו לאכול, פינינו את השאריות מהצלחת לקערה גדולה, אנו ניגשים בזוגות לכיור בשירותים, שם מחכה לנו שולחן עם סקוצ'ים וסבון טבעי מיוחד (כזה שלא מזיק לידיים ולגוף שלנו..) אנחנו שמים נקודה קטנה של סבון, מרטיבים את הסקוצ' , משפשפים כמה שניות את הצלחת שלנו, שוטפים ומניחים במתקן הייבוש. מדוע אנחנו עושים זאת? כדי שהחברים שבאים אחרינו יוכלו לקבל גם הם צלחת נקייה ומוכנה לאכילה... ביומיים הראשונים עבדנו הרבה על סדר הפעולות- דברים שעבורנו נראים אוטומטיים לעיתים מצריכים חשיבה רבה- איך אני אסגור את הברז המטפטף כשביד אחת אני אוחזת בצלחת וביד השנייה אני אוחזת בסקוצ'? אנו עובדים הרבה על מיומנויות ופתירת דילמות בסגנון, כשלרוב החברים כבר מוצאים את הפתרונות בכוחות עצמם. פעם נוספת הם מוכיחים לנו- ציונה אלופים. 

טו-טו-טו-טו ט"ו בשבט! השבוע הגן כולו היה בסימן ט"ו בשבט, את המפגשים והיצירות שלנו הקדשנו לטובת הנושא, החברים הביעו עניין כה רב, ששוב נסחפנו אל עולמות נוספים וטובים- והכול בזכותם. 

אז מה היה לנו? דיברנו הרבה על העצים שלנו- למה הם זקוקים, מה הם אוהבים לאכול, לשתות, ושבעצם הם לא מאוד שונים מאיתנו. אפילו חגגנו לעצים ימי הולדת, ושרנו להם את השיר הכיפי והאהוב:

יום הולדת לאילן/מירב האוסמן

> "יום הולדת לאילן, שר כל פרח שבגן
>
> יום הולדת, חגיגה-
>
> ט"ו בשבט נגילה נא.
>
> ט וטו ט וטו טו בשבט
>
> ט וטו ט וטו טו בשבט
>
> מלבלבת שקדייה,
>
> שקדייה יפהפייה."

לצלילי המנגינה של "הרועה הבודד" הפכנו לזרעים קטנים שהולכים וגדלים כל פעם קצת עד שהם הופכים לעצים- שבעזרת הידיים מצמיחים ענפים ומציירים פרחים קטנים עם האצבעות. 

הכרנו סוגים שונים של זרעים- קטנים, גדולים, צבעוניים, מחוספסים וחלקים. לכל אחד נתנו את מלוא תשומת הלב ומיינו אותם לפי סוגים. 

איזה פירות אוכלים בט"ו בשבט? פירות רגילים, פירות מיובשים, מה גם אצטרובלים אפשר לאכול? בציונה מאוד אוהבים למיין ולסדר- אז חילקנו את הפירות לסוגים שונים, גילינו מה מסתתר בתוכם ותהינו- איך יכולים להפוך השזיפים הטריים לשזיפים מיובשים? חלק מהחברים הציעו שנשפוך עליהם הרבה מים, חלק הציעו שנשים אותם בחוץ להתייבש. היו כאלה שטענו שאם ננשוף עליהם מספיק זמן- הם יתייבשו. אספנו את כל ההצעות ויצאנו לפעולה! הוצאנו יחד את הגלעינים מתוך השזיפים, סידרנו אותם יחד על תבנית שינוחו להם, הכנסנו אותם לתנור החם לכמה שעות טובות (החברים ביקשו להשאיר אותם שם כמה ימים...שזיפים מסכנים) וכשקמנו משנת הצהריים, הפלא בפלא! מה קרה לשזיפים שלנו? הם קטנו ואפילו שינו קצת את הצורה והמרקם...מיששנו, הרחנו וכמובן שאכלנו! 

כל מפגש סיימנו עם השיר "כך הולכים השותלים" הסתובבנו בפרדס כמו שותלים ולפי מילות השיר הכנו באדמה וחפרנו גומות לזרעים. 

בסוף כל יום דאגנו לטפח את מגש הנבטת החומוסים הפרטי של ציונה, מה שהפך להיות חלק משמעותי ובלתי נשכח מהיום שלנו. שחס וחלילה לא נשכח להשפריץ מים על החומוסים ולבחון כיצד הם משנים את הצורה, הגודל והצבע. החברים דאגו להם מאוד והרבו לשאול לשלומם, מדי בוקר פיתחו שלל תיאוריות בנוגע להשתנות שלהם- אולי היום יצמח להם זנב סגול? אולי נוכל להוסיף אותם לקוסקוס? 

את השבוע סיימנו עם מאורעות מרגשים ומשמחים במיוחד- יום הולדת ליובל ששון ששוני שון, שכבר משעות הבוקר המוקדמות היה בהתרגשות שיא וסחף יחד איתו כל החברים בציונה. עמלנו בקישוט הכיתה (בקישוטים סגולים בלבד- כל ציונה יודעים שהצבע האהוב על יובלי הוא סגול!), שרנו, עשינו קסמים ונהנו מעוגה מופלאה של מי אם לא- סמי הכבאי, החבר האהוב שלנו! היה כיף גדול. 

ביום שישי היינו כל כך נרגשים מהגעת ההורים לחגיגות ט"ו בשבט בגן, עמלנו בחיתוך פירות למאפינס שצופית הכינה לנו ויחד עם שחר הגננת (או בכינויה בציונה- שחר הגדולה) הכנו שלטים, מילאנו אדניות באדמה וטוף כדי שבסוף היום נוכל לשתול יחד איתכם את ההורים את הזרעים שבחרנו. הייתה מסיבה נעימה, קלילה וכיפית - תודה לכם על שיתוף הפעולה, נהנו מאוד! 

הודעות ותזכורות: 

•	ביום שני ושלישי אני לא אהיה בגן (לצערי בגלל מבחן), ליטל ותמר יהיו יחד עם ציונה, ואני אהיה זמינה בטלפון לכל שאלה/בעיה.

•	כפי שכבר הזכרנו, לכל המעוניינים, ביום חמישי ניפגש לשיחה משותפת בשעה 20:00 בגן. (מי שמתכנן להגיע- בבקשה לשלוח לאחי הודעה) 

•	נוהל יום א'- סדינים חדשים (רצוי עם גומי בצדדים), בקבוקי מים מלאים, ותיקי ספר 

לכבוד יום המשפחה אשמח אם תשלחו במהלך השבוע תמונה משפחתית מודפסת/ מפותחת (לא מייל) .

שבוע מצוין למשפחת ציונה,

שירז וליטל
