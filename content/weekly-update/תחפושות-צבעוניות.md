---
title: תחפושות צבעוניות
date: 2024-03-14T19:59:02.723Z
---
**הי הי לכל משפחות הגן שלנו,**

כמה הודעות בטרם נעבור לעדכון:

1. **פורים**: נשלח אליכם מייל בנושא פורים. עבור ילדים בגיל הרך זהו חג מאוד מבלבל במקביל להיותו חג מאוד מרגש. הצבעוניות, הרעש, האנשים המחופשים יכולים להלחיץ הרבה מאוד ילדימות, ולכן בגן שלנו אנחנו אוהבות לעשות אותו יחסית "בקטנה". החגיגה עצמה תתקיים ביום חמישי ה-21.3.24.
2. **יום הפוך**: ביום שני ה-18.3.24 נעשה בשכבה הבוגרת יום הפוך. מה זה אומר? הילדימות והצוות יגיעו לגן בפיג'מות, נתחיל את הבוקר עם מזרנים ופיג'מות, ונתקדם משם…
3. **ואיך נראה פורים עצמו בגן?**

הילדימות יוכלו להגיע מחופשים בבוקר יום חמישי, ובכניסה לגן תהיה לכם עמדת צילומים עם הילדימות. הכניסה לגן היא כרגיל - פרידה בטרמינל. בצעירים ייכנסו לסדר היום הרגיל די מהר, הבוגרימות ייהנו מתחנות פעילות צבעוניות ובהמשך היום תהלוכת תחפושות. בהמשך היום גם הבוגרימות יחזרו לסדר היום, כמובן עם טאצ'ים של פורים 🙂

הגן פתוח להגעה חופשית בין השעות 7:45-9:00. הצעירימות יפשטו תחפושות בארוחת הבוקר, ואילו הבוגרימות ימשיכו בפעילויות פורימיות ויבחרו מתי לפשוט את התחפושת - כמובן בצהריים כולנו נוריד תחפושות ונלך לנוח. היום יסתיים ב-16:30 כמו בכל יום.

**כמה נקודות חשובות ליום זה:**

* אנחנו לא מחליפים משלוחי מנות בין הילדימות.
* אנא הקפידו על כללי בטיחות והמנעו מתחפושות או כל אביזר שעלול להוות סכנה בטיחותית! (חרוזים, פייטים, חוטים, חומרים דליקים וכדומה).
* בחרו תחפושות קלילות ונוחות... פחות שמלות נפוחות, פאות, איפור. ממש ממש לא מומלץ. נסו שהתחפושות יהיו ככל היותר דומות לבגדים :)
* מומלץ להמנע מאביזרים, הם הולכים פה לאיבוד וקשה לשמור עליהם. אם בכל זאת הבאתם - דאגו לרשום עליהם שמות…
* אל תתבאסו אם הילד/ה לא זורם ולא רוצה ללבוש את התחפושת. אל תכעסו. הגיעו לגן עם בגדים רגילים ותחפושת בתיק, הרבה פעמים הילדימות מגיעים לכאן ומחליטים שרוצים בכל זאת ללבוש את התחפושת. גם אם לא – זה בסדר גמור!
* דאגו שתהיה לכם חלופה אחרת, עוד אופציה לתלבושת, במידה והילד/ה יתחרטו באותו הבוקר.
* אל "תתנפלו" ואל תתפעלו יותר מדי. יש ילדימות שתשומת הלב הזו מלחיצה אותם מאוד. היו רגישים. זכרו שמה שחשוב זה השמחה שבלב, ולא התמונה או האיפור שתכננו :) אנחנו מבטיחות להשתדל לצלם כמה שיותר.
* אל תשכחו לשים בגדים החלפה בתיק! :)

4. **חופשת פורים**: 22.-25.3.24.
5. **סלט מחנכות**: בשבועות הקרובים יהיו לנו קצת ערבובי צוות בתוך השכבות.

**מהו סלט מחנכות?**

עכשיו כשהילדימות כבר מורגלים בשגרה החדשה שלנו, בטוחים בעצמם ובסביבה, אנחנו מנסות להרחיב להן את מעגל המחנכות קצת. מה זה נותן לנו? לילדימות מתרחב מעגל המחנכות שהם בוטחים בהן, והיכולת שלהם להכיל מחנכת חדשה שמגיעה לקבוצה הולכת ומתחזקת. מחנכת חדשה מביאה עימה גם אנרגיות ופעילויות חדשות לקבוצה, זה מרענן ומרגש! עבור המחנכות, זוהי הזדמנות להכיר ילדימות מקבוצות אחרות, לעבוד עם מחנכות אחרות, להכיר גם קצת את הגישות המעט שונות שכל אחת מביאה עימה. כשמישהי מגיעה מ"בחוץ", היא רואה דברים שלא תמיד רואים מבפנים, וגם לומדת דברים חדשים שהיא חוזרת איתם לקבוצ האם שלה. באופן כללי, זוהי הזדמנות להתרענן תוך כדי עבודה!



**שבת חורף נעימה,**

**עומרי, אחינועם וכל גן ילדי הטבע הדמוקרטי**



## השכבה הצעירה

השבוע המשכנו והעמקנו עוד קצת בחג פורים! למפגשים הוספנו שירי חג, שוחחנו מעט על מאפיינים של חיות שאנחנו אוהבים ואיך הן נראות? אם נרצה לרגע להיות פרפר, מה נצטרך שיהיה לנו על הגב? כנפיים! ואיך מנפנפים בכנפיים? השתמשנו בידיים ואז גם ברגליים! ואם תרצה לרגע להיות חילזון? מה יהיה לנו על הגב? כונכיה! ואיך נע החילזון? הוא רץ? קופץ? מנתר? לא, הוא זוחל! כל החברימות נשכבו על הריצפה והחלו לזחול:) למי יש מחושים? למי אין מחושים? למי יש זנב ולמי יש סנפיר?

**בצק שהתחפש!**

זוכרים את החימר שהתחפש בשבוע שעבר? אז השבוע לקחנו את החומר המדהים והאהוב ביוצר על הילדימות, הבצק שאנחנו כל כך אוהבים להכין והוספנו לו משהו קצת אחר! מה עשינו? לקחנו את חומרי הבצק הרגילים שלנו והוספנו טוויסט! לתוך המים שאנחנו מוסיפים להכנת הבצק, הוספנו צבעי גואש! הכנו שני צבעי בצק, צהוב וכחול! הילדימות התרגשו לראות את הצבעים הבוהקים שהתגלו! התחלנו לשוק ולעבד את הבצק הצהוב, ואז את הכחול ובהמשך ניסינו לשלב ביניהם ולראות מה קורה לצבע הבצק שלנו! התבוננו בשינוי לאורך השבוע עד שהצבעים נטמעו וגילינו שהצהוב והכחול יוצרים את הצבע הירוק! כה מרגש!

**תחושה ומרקמים:)**

השבוע אל שולחן החומר הוצאנו גם צבעי ידיים, לבשנו סינרים ששומרים על הבגדים שלנו והתחלנו עם צבע אחד אותו מרחנו ומיששנו. בעזרת האצבעות וכפות הידיים, בתנועות ישרות ועגולות, מהירות ואיטיות! לתוכו הוספנו צבע נוסף והתבוננו בצבע שנוצר לנו! המשכנו לערבב ולהתפלש:) בהמשך פיזרנו לילדימות קונפטי נייר צבעוני ומה קרה? משהו השתנה לנו בתחושה! חקרנו ומיששנו, חלק מהילדימות אהבו ונהנו מהמרקם החדש והמשונה וחלקם פחות, אז ניקינו והתחלנו מההתחלה:)

ניפגש ביום ראשון- לא לשכוח בגדים ספייר, סדינים נקיים בקבוקים מלאים ורביעיית מגבונים לחודש מרץ אם טרם הבאתם!

**שבת מנוחה,**

**צוות השכבה הצעירה - הילה, נגה, יהודית, נעמי, שירז, גבי, ענבר, ואלמוג**



## השכבה הבוגרת

השבוע המשכנו בהנאה להתכונן לפורים עם הרבה חיוכים רחבים וצחוק מתגלגל. התחפושות נכנסו לכיתות ואנחנו חיזקנו אותן גם בעזרת הדמיון שלנו. לפעילויות שלנו נכנסו הרבה צבעים עליזים, והחברימות החלו משתפים זו את זה בתחפושות המתוכננות שלהם.

\
**תחפושות והסוואות**

חשבנו: מהי בעצם תחפושת? הילדימות העלו מגוון תשובות: בגדים מיוחדים, בגדים לא שלנו, בגדים שנראים כמו משהו אחר. רגע, זה רק בגדים? לא! יש גם מסיכות, כובעים, וחפצים שעוזרים לנו להתחפש. וכשאני מתחפשת, אני הופכת למשהו אחר? לא! [אני תמיד נשאר אני!](https://www.youtube.com/watch?v=Su4Gv-cwpWI) אבל לפעמים מתחשק לי שאחרים יחשבו שאני מישהו אחר, או שבכלל לא ישימו לב אליי.

האם גם חיות מתחפשות? אין להן ממש תחפושות התלבשות כמו שאנחנו אוהבים בפורים, אבל גם חיות לפעמים רוצות להידמות למישהו אחר או שלא ישימו לב אליהן. בטבע זה נקרא הסוואה. למשל, הלביאה מסתתרת בשדות ובסוואנה בעזרת הצבע שלה שנטמע בסביבה. ישנן צפרדעים שלובשות צבעים מאוד חזקים כדי שיחשבו שהן ממש מסוכנות. לסנאים יש צבע של גזע עץ, ולפעמים כשהם עומדים עליו בלי לזוז, אנחנו בכלל לא רואים אותם! וישנה גם הזיקית, שמשנה צבעים בהתאם לרקע שלה, כדי שבכלל לא נשים לב שהיא שם!

קרן אור ציירה לנו הרבה זיקיות על דפי שקף, נתנו לילדימות ושלחנו אותם לחקור את החצר. ניסינו לראות אילו צבעים ודוגמאות אנחנו מוצאים בחצר שלנו עבור הזיקית. מי "מוצא" זיקית אדומה? ומי מוצא זיקית ורודה עם פסים לבנים? בדקנו גם מה קורה לשקף שלנו כשמאירים עליו עם פנס בבית החשוך - נוצרת לנו זיקית על קיר בית העץ/בית ההוביט, שנראית ממש כמו חלק מהקיר!

**בצק צבעוני**

פורים הוא גם הזדמנות נהדרת להמשיך לחקור את עולם הצבעים. שרנו את "[כך נולד הצבע](https://www.youtube.com/watch?v=syJo37AKaro&t=1s)", וראינו איך אפשר לערבב צבעים, וליצור צבעים אפילו אם אין לנו אותם! את הבצק שלנו צבענו בשני צבעים שונים: אדום וסגול כהה. בתחילה נהנינו לעבוד עם כל אחד מהם בנפרד. בהמשך השבוע ניסינו ליצור יצירות צבעוניות בשני צבעים. ולאט לאט התחלנו גם לערבב את שני הצבעים. ומה יצא? סגול ורדרד! הילדימות נהנינו לדמיין מה אפשר לעשות מבצק סגול! אחד הפך את כדור הבצק שלו למכונת ברד ענבים, מישהי אחרת הכינה קרטיב, ואחרת הכינה פרחים קטנים!

**[מה? מה! תפוח אדמה!](https://www.youtube.com/watch?v=XprYSmo5AuY)**

כחלק מרוח השטות שלנו נהנינו לשמוע את השיר המצחיק הזה ולשיר אותו אחד לשני. מה מצחיק בו? המלים מצחיקות, ההברות שלו מצחיקות, והכי כיף זה תמיד להכין לביבות, גם לא בחנוכה! 

> ״מה? מה? תפוח אדמה
>
> מלח וקמח, ביצה.
>
> אם את רוצה,
>
> אפשר גם עם בצל,
>
> אבל העיקר זה -
>
> מה? מה? תפוח אדמה!
>
> מה? מה? תפוח אדמה!״

התחלנו להתנועע מצד לצד ולרקוד עם הכתפיים והמשכנו לשיר את המילים ולצחוק בקול גדול, עמדנו פנים שאנחנו מפשילים שרוולים וקושרים סינר. חותכים, מועכים ומטגנים תפוחי אדמה.

הכיתה כולה התמלאה בצחוק.

כשראובנה הכינה לנו תפוחי אדמה, נהנינו לשיר זו לזה: "מה? מה! תפוח אדמה! אבל תפוחי האדמה שלנו השבוע היו מבושלים בתוך מרק, או מבושלים קלות לסלט תפוח אדמה כיפי עם תבלינים. ולפעמים גם סתם שרנו אותו כשמישהו שאל: "מה?", והתגלגלנו מצחוק.

בשבוע הבא נמשיך להתכונן לפורים עם דברים שמצחיקים אותנו וכמובן גם הרבה תחפושות.

ביום ראשון ניפגש בגן – לא לשכוח בקבוקים מלאים וסדינים נקיים!

**שבת מנוחה,**

**צוות השכבה הבוגרת: חוה, רוני, לילה, מיכל, מייקי, נגה, קרן אור, עמנואל ולין**