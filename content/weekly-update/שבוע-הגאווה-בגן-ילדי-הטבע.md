---
title: שבוע הגאווה בגן ילדי הטבע
date: 2022-06-17T04:45:13.762Z
---
<!--StartFragment-->

שבת שלום לכל משפחות הגן, 

1. משפחות ממשיכות לשנה הבאה: מדגישות כי ילדימות שממשיכים לשנה שניה/שלישית חוזרים ב1.9. היום הראשון יימשך עד שעה 15:30, כדי לא להעמיס על הילדימות לאחר חופשה ארוכה - ולאחר מכן ממשיכים לשגרה של ימים מלאים, כרגיל. אין הסתגלויות לילדימות הממשיכים - מנסיוננו רובם כבר לא זקוקים לכך. במידת הצורך, אם קשה במיוחד לילד/ה אנחנו נזמין אתכן מוקדם יותר בימים הראשונים. 
2. חגים: עדיין לא יצא לוח חופשות רשמי של הגנים הפרטיים, אבל כמו בכל שנה אנחנו לוקחים את אותם הימים. מקווים לעדכן בקרוב.

סופ"ש נעים ורגוע,

מכל צוות גן ילדי הטבע הדמוקרטי

## שכבת הצעירים

 השבוע נהננו לנו מהקיץ, מההתבוננות על הילדימות וכמה הם התקדמו בשבועות האחרונים. הגענו לרבעון האחרון של השנה - רבעון הנחת שלנו. אנחנו רואות כבר את הילדימות שולטים בכל מה שקורה עכשיו. למשל, השבוע יכולתם לראות איך כולם יודעים להיכנס, להניח בקבוק בסלסלה, לקחת את התיק ולהיכנס פנימה (נגלה לכם סוד: בפנים הם פשוט הולכים כל אחת.ד לתלות אותו בכיתה שלה.ו, המחנכת לרוב רק מתבוננת מרחוק), ובסוף יום - בדרך אליכם הם כבר למדו תוך שבוע לעצור לקחת בקבוק ותיק! אחרי שאנחנו ממלאות יחד בקבוקים, הילדימות ישר לוקחים ומסדרים את הבקבוקים במעגל ליתר החברימות וקוראים להן לבוא. אלו רק דוגמאות קטנות מסדר היום העמוס שלנו, שמראות כמה הרבה הם כבר יודעים לעשות בעצמם. אנחנו ממש גאות בהם, והשבוע גם ניצלנו את שבוע הגאווה כדי לראות במה כל אחת ואחד גאה בעצמו.ה.

אני יודעת לחלוץ ולנעול נעליים. אני יודעת להביא את התיק ולהוציא את הבגדים והחיתולים שאני צריכה, אני יודע לחלק את הבקבוקים לחברימות, אני יודעת לשים לב שחבר.ה עצוב.ה ולהביא לו.ה בקבוק או לקרוא למחנכת.

איך עוד התחברנו לשבוע הגאווה בגן? קראנו את הספר "דומים וגם שונים" (קרל ניוסון), ולאחר מכן התבוננו על עצמנו ועל החברימות, ובדקנו מה דומה ומה שונה: לחלקנו יש תלתלים, ולחלקנו שיער חלק. לחלק מאיתנו שיער בהיר, ולחלק כהה. יש ילדימות עם עיניים כחולות, ירוקות, חומות… חלק מאיתנו באנו עם חולצה וורודה, וחלק עם צהובה! כולנו שונים ומיוחדים, וביחד אנחנו שכבה צבעונית ביותר!

צבעונית כמו מה? כמו דגל הגאווה הצבעוני שעיטר את הגן!

הצבעים שיחקו תפקיד מרכזי בגן השבוע. כל היום חיפשנו צבעים במקומות שונים: בבקבוקים שלנו, בבגדים, בספרים.

פיזרנו את הלגו בכיתה, ואספנו אותו בערימות נפרדות של כחול, ירוק, צהוב, כתום, אדום. היו חלקים שלא הסתדרו לנו בדיוק - צהוב קצת בהיר מדי, או אדום חזק מדי. האם נשים בקבוצה נפרדת? החלטנו שלא. אלו גוונים שונים של אותם הצבעים - בהירים יותר ופחות - ובחרנו לאסוף אותם בערימה אחת!

ביום חמישי קינחנו במסיבת ריקודים מתחת לדגל הצבעוני שלנו, נהנינו לרקוד יחד כל השכבה, ואנחנו המחנכות נהנינו להתבונן בילדימות השמחים והגאים :) 

בשבוע הבא נחל בפרוייקט סיום השנה שלנו שיימשך כמה שבועות - חרקים! נחכה לכן בגן ביום ראשון, לא לשכוח סדינים נקיים ובקבוקים מלאים!

**צוות שכבת הצעירים - חוה, מיכל, שגיא, בר, נופר, רוני ואולגה**

## שכבת הבוגרים

השבוע דיברנו על גאווה ושונות בעזרת דגל הגאווה שלנו. התבוננו בצבעים וראינו כמה הם שונים ויחד הם מתחברים לכדי צבעוניות מרשימה. שמנו לב לחברימות בקבוצה: לאחד יש שיער ג׳ינגי, לשנייה שיער בלונדיני ועיניים חומות כל אחד הוא שונה ומיוחד ויחד אנו קבוצה צבעונית ומעניינת ממש כמו הדגל. 

הוספנו ושאלנו: מה זו גאווה, מה זה אומר להיות גאה? אני גאה בעצמי כי אני מצליחה לנעול נעליים לבד, אני גאה שאני מצליח להיפרד ולהתארגן בבוקר לגן ממש לבד, אני גאה שהצלחתי לפתור סיטואציה עם חברה. 

הדגל שלנו הוביל אותנו לשיח על צבעים והדרך שהם מתערבבים ויוצרים צבעים חדשים ממש כמו בשיר [באמצע היום](https://www.youtube.com/watch?v=VT1R37o-d3I). 

**[ניסוי בצבעים](https://funlearningforkids.com/rainbow-walking-water-science-experiment-kids/)**

לקחנו 6 כוסות ומילאנו במים. ב-3 מהכוסות, טפטפנו צבעי יסוד, וראינו איך המים נצבעים: בכוס אחת בכחול, בכוס נוספת באדום, ובשלישית בצהוב. סידרנו את הכוסות במעגל, כשבין כל כוס צבעונית גם כוס עם מים שקופים. חיברנו בין הכוסות בעזרת נייר סופג, וחיכינו. במהרה ראינו איך הצבעים מטפסים במעלה שרוולי הנייר שהכנו. הנחנו את הניסוי בצד כדי להתבונן בו מאוחר יותר. כשחזרנו, ראינו שבין הכחול לצהוב, נולדה כוס ירוקה. ממש כמו בשיר!

**מיון קשת בענן**

לחצר הוצאנו קוביות עץ ולגו. פיזרנו הכל על הדשא - הילדימות לא הבינו מה קרה למחנכות שרוב הזמן די מסודרות. אסור לשפוך הכל! קחו קצת כל פעם, אמרו הילדימות. סיפרנו להם שהיום יש לנו משימה מיוחדת- משימת מיון. התחלנו ומיינו את הקוביות והלגו לצבעים אדום,צהוב,כחול,ירוק… לאחר מכן הבאנו דף גדול ציירנו קשת ענקית היא היתה לבנה ומאוד רצתה להיות צבעונית. בעבודה משותפת הילדימות קישטו את הקשת בעזרת חלקי המשחק שמיינו קודם - כל רצועה והצבע שלה.

לבסוף רקדנו ליד הקשת הצבעונית שלנו, מתחת לדגל הגאווה בחצר, ועשינו מסיבת גאווה כיפית ומהנה! 

**טוואי המשי** 

את פינת הטבע שלנו אנו מבקרים ומבקרות בכל בוקר השבוע ראינו איך הזחלים שלנו גדלו… שמנו לב לקורים כמו של עכביש בפינות הקופסא וגילינו שהזחל מכין לעצמו עמדת מנוחה נעימה. די מהר הקופסא התמלאה בפקעות צהבהבות ולבנות - כמו במבה! ציינו הילדימות. מה הזחלים עושים? הם נחים. בסוף המנוחהה יצאו משם…. פרפרים (למעשה, עשים לבנים, אבל על כך נדבר בהמשך)!. 

את הקופסא אנו משאירות בכיתה כדי לשמור  על הזחלים שלנו מפני ציפורים רעבות, שמש צורבת ושאר סכנות האורבות להם בטבע. 

בשבוע הבא נתחיל להתעמק בפרוייקט החרקים שלנו, ואנחנו נחכה לכן בגן ביום ראשון. לא לשכוח סדינים נקיים ובקבוקים מלאים!

**כל צוות שכבת הבוגרים: אורטל, גבי, הילה, רוני, תמר ועדי**