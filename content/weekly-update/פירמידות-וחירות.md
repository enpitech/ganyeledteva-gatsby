---
title: פירמידות וחירות
date: 2023-03-31T12:19:10.476Z
---
**שבת שלום לכל משפחות הגן!**

כמה הודעות לפני שנעבור לעדכון:

1. **פסח**: חופשת פסח השנה תהיה בתאריכים 4-12.4.23. את החג נציין בגן כיום רגיל עם ארוחת בוקר חגיגית ביום ראשון ה-2.4.23 (שימו לב, הקדמנו ביום). מוזמנימות לשלוח את הילדימות לגן ביום זה בבגדים חגיגיים לארוחה (אבל לא לשכוח בגדים להחלפה. שימו לב שיש סיכוי שהבגדים יתלכלכו, אז אולי לא הבגדים שבניתם עליהם לסדר עצמו). אגב, גם העדכון השבועי יוצא לחופש - נחזור לעדכונים שבוע לאחר החזרה מחופשת הפסח בגן.

2. **ניקיון פסח**: ביום שלישי הצוות מגיע לנקות את הגן בצורה יסודית, ולשם כך אנחנו מפנות אותו מכל הציוד הלא קבוע - של הצוות ושל הילדימות. אנא שילחו עם ילדיכם ביום שני שקית בד רב פעמית בה נוכל לארוז את כל המצעים והחפצים האישיים של הילדימות. אחרי פסח תחזירו לנו מצעים - ממליצות לנצל את ההזדמנות לעבור לשמיכת מעבר/שמיכת קיץ.

3. **יריד אביב**: ב-21.4.23 יתקיים יריד האביב שלנו, לאחר כמה שנות קורונה בהן נאלצנו לוותר עליו. זוהי הזדמנות עבורנו להתכנס כקהילה, לבלות יחדיו בכיף תוך שאנחנו מגייסים כסף למען מטרה חשובה. כל הפרטים נשלחו אליכם במייל השבוע – ראינו שכמה מכם כבר נרשמתם, ונשמח לראות עוד מתנדבים לאיוש הדוכנים!

שבת מנוחה!

**אחינועם, עומרי וכל צוות גן ילדי הטבע הדמוקרטי**

## שכבת הצעירים

**המסע למצרים**

השבוע עסקנו הרבה בעולם הדמיון שלנו. בגן יש כמובן המון עיסוק בדמיון, ב"כאילו", במה באמת ומה לא באמת. למשל - אנחנו מכינים המון עוגות, פסטה, פנקייקים, חביתות וכל טוב בארגז החול. זה באמת או בכאילו? אפשר לאכול את זה? בתחילת השנה, הרבה מהחברימות היו בהחלט טועמים, אבל היום כמעט כולם יודעים להגיד - "תטעמי בכאילו".

בבובות יש לנו כבר הרבה משחק חברתי טיפולי - ילדימות מאכילים אותן, עושים להן מפגש, נותנים מוצץ, מכסים ומשכיבים לישון ואפילו עושים להן מנשא או מחליפים להן חיתול. 

בשבועיים האחרונים לקחנו את המסע שלנו בדמיון שלב אחד הלאה: מסע בדמיון גם בלי עזרים. דמיינו שאנחנו אורזים תיק, העמסנו על הגב, וחשבנו: לאן ניסע? השבוע בחרנו להגיע למצרים, לרגל חג הפסח. איך ניסע? התלבטנו בין אמצעי התחבורה השונים, ובסוף החלטנו על אוטובוס. חיכינו בסבלנות שהוא יגיע, ואז היינו צריכים לחכות עוד בסבלנות באוטובוס. מה אפשר לעשות? לישון, להתבונן דרך החלון, לשיר ולפטפט. שרנו יחד את השיר האהוב עלינו The Wheels on the Bus, וראינו את תל אביב נעלמת ברקע. לאט לאט התחלנו לשים לב שהנוף יותר ויותר מדברי, והכביש התחיל להתפתל לו. הגענו למעבר הגבול, הראינו דרכונים, והחלטנו לעשות הפסקת מנוחה ולאכול חלק מהצידה שארזנו לנו לדרך.

התבוננו סביבנו בזמן הארוחה, וגילינו שמסביבנו יש חול, וחול וחול. מדבר סיני היה מסביבנו. השמש עלתה וחיממה אותנו, ואנחנו מיהרנו למרוח קרם הגנה ולהסתתר מתחת לכובע. לפתע ראינו שיירה של גמלים עמוסי צידה עוברת במרחק מה! איך ידענו שאלו גמלים? יש להם 2 דבשות! ביקשנו מהגמלים טרמפ, והמשכנו בדרכנו. בלילה עצרנו ופרשנו מעלינו אוהלים, שיגנו עלינו מפני הרוח, החול והקור המדברי. כשקמנו, המשכנו במסע. כך המשכנו עד שיום אחד ראינו מרחוק משולש ענקי. פירמידה!

**פירמידות**

כל השבוע אנחנו בונים פירמידות בגן: פירמידות מגנטים, פירמידות בצק, פירמידות חימר, פירמידות חול. בשולחן הציור החברימות ביקשו מהמחנכות לצייר גם פירמידות. איך נראית הפירמידה? הכי קל לפרק אותה לצורות בעזרת המגנטים. למטה: בסיס ריבוע. נחבר לכל צד משולש, ואז נרים את המשולשים עד שיתחברו, והופ! פירמידה! את דגם הפירמידה הזה אנחנו מציבות מולם בעבודת החימר, דגם שאפשר לנסות להעתיק.

**חירות ובחירות**

חירות הוא אחד הערכים שאנחנו אוהבות לגזור מחג הפסח, והוא כמובן גם ערך שנמצא כעת על הפרק בחיי היום יום שלנו. בגן אנחנו מתרגמים את המונח הגדול הזה - חירות - ליכולת שלי לקבל החלטות, לבחור. היום שלנו מורכב מהמוני בחירות קטנות - בחירות שאחרים עושים בשבילי, בחירות שאני עושה בשביל עצמי. אנחנו מאוד אוהבות בשלב זה של השנה להתחיל לשקף לילדימות את "כלכלת הבחירות" שלנו. אני יכולה לבחור לאכול עכשיו או אחר כך - אבל אם אבחר באחר כך, אולי אהיה רעבה. אני בחרתי להשפריץ בשולחן המים, ולכן אני עכשיו רטובה. ויש כמובן עוד המוני דוגמאות. אנחנו מטמיעות את השיח הזה כבר עכשיו, ולאט לאט הילדימות לומדים להבין שלהחלטות ולפעולות שלהם יש השפעה - עליהם ועל הסביבה, ולומדים לקחת את הדברים האלה בחשבון.

בשבוע הבא נחגוג את פסח בגן, ונצא לחופשה! מאחלים חופשת פסח מהנה לכולכם,

בינתיים, מחכות לכם בגן בראשון. לא לשכוח בקבוקים מלאים (סדינים נחזיר ביום שני)!

**צוות שכבת הצעירים: עדי, יגאל, אליסה, שגיא, מיכל, הדר, רוני, קיילה ונופר**

## שכבת הבוגרים



**המסע למצרים**

השבוע בילינו במדבר.. נרדמנו באוהלים גדולים לקול הרוח השורקת ובבוקר התעוררנו לשמש מסנוורת וחמה..  התמרחנו היטב, חבשנו כובע ויצאנו החוצה… ההליכה על החול לא קלה. היא מעייפת את הרגליים.. נעזרנו בחברינו בעזרת יד או מילות עידוד. 

למה האנשימות שם לבושים בבגדים לבנים וארוכים?  הבגדים מגנים עליהם מהשמש ומהחול שמתעופף ועוטף הכל …איזה חיות פגשנו?  יש גמלים… שהם חיות מדבר יש להם דבשות שבעזרתן הגמלים שומרים את הנוזלים שלהם , יש להם ריסים ארוכים כדי להגן על העיניים מהחול.. וככה הם יכולים לשרוד במדבר. 

צעדנו במדבר שלא נגמר. באופק ראינו משולש קטן שככל שהתקרבנו אליו גדל וגדל עד שגילינו שהגענו לפירמידה ענקית. 

מבנה מרשים במיוחד. אז איך בנו את הפירמידות, שאלנו? בעזרת קוביות גדולות מאבן וכוח של אנשימות שבעבודת צוות הצליחו לבנות. 

מצאנו פתרונות למנוחה במדבר, חיפשנו צל.. ואכלנו מזון מזין הישר מהשטח כמו תמרים ולחם מהיר- מצות.

התרגשנו יחד כשהגענו לנילוס וגילינו שהוא אחד הנהרות הארוכים בעולם. 

בסוף המסע חזרנו לגן מלאי סיפורים וחוויות. 

**שרשרת קוביות** 

בפעילות חצר החלטנו לבנות פירמידה מהקוביות הגדולות שלנו. יחד הבנו שבניית פירמידה זו פעולה שצריך לתכנן… התבוננו בצורת המשולש זיהינו שיש בסיס רחב והוא הופך להיות צר ובסוף יש שפיץ. 

איזו קוביה יכולה להיות השפיץ? המשולשת! 

מי יכולות להיות בבסיס? הגדולות! 

כדי לבנות את הפירמידה הבנו שעבודת צוות תעזור פה. יצרנו שרשרת ילדימות מצד אחד של החצר לצד השני .. קצה אחד קרוב לקוביות קצה שני במיקום שבחרו הילדימות להציב את הפירמידה. ומה עכשיו? אחד מוציא קוביה מהערימה ומוסר לחבר.ה שלידו וכך הלאה נחש של קוביות החל להתפתל בידי הילדימות עד שהגיע לחבר.ה בקצה שהניחו את הקוביות ויצרו פירמידה.  

למדנו להיות סבלנים גילינו כמה חשוב שנשאר במקום וכמה כייף להצליח יחד.  

**מדבר בארגז החול** 

השבוע בארגז החול הכנו עוגות, קפה, קציצות ומדבר(: 

מה קורה לחול כשיש שמש? הוא חם ונעים. ומה קורה כשיורד גשם? הוא רטוב וקר. 

ניסינו גם לבנות פירמידות בחול: איך יוצרים ערימה של חול? חשבנו יחד מה צריך לעשות כדי שהערימה תהיה גבוהה, ולא תקרוס. 

**מצות או לא להיות** 

במהלך המסע באמת תהינו כמה מזון אפשר לשמור בתיקים וכולנו הסכמנו שלחם ישן זה לא טעים… מה יכול להתאים למסע.. מצה! 

נישנשנו מצות בכיתה,בחצר.. גילינו כמה הן קראנצ'יות ומתפוררות, יש להן חריצים שמסודרים בשורות וממש נעים להעביר עליהם את האצבעות. בכיתה תהינו אם החריצים מספיק גדולים כדי לראות אז קירבנו לפנים ו… כן! רואים! את הכיתה החשכנו פנסים הכנסנו ו…. האור עובר דרך החריץ. בארוחת הבוקר גילינו שהיא ממש טעימה גם עם טחינה ונורא קשה להכין איתה כריך. 

**הגמלים הירוקים**

בכל המסעות שלנו בשבועיים האחרונים ראינו גמלים אז החלטנו ליצור לנו כאלה גמלים מרשימים לחצר..

זו היתה עבודה בשלבים וכל כך נפלא לראות מה כל צעד תורם ליצירה. 

אז צבענו דפי טיוטא בצבעי מדבר חום,כתום,צהוב…

כשהדפים התייבשו ישבנו יחד וקרענו אותם לחתיכות קטנות - פעולה לא קלה ומאוד מהנה. 

לבסוף מרחנו דבק על הגמלים הענקיים שלנו ויחד הדבקנו את הנייר הקרוע - יצרנו קולאז׳ שכבתי. 

**בחירות**

למה בחירות? הפגנות ודמוקרטיה הפכו לשיח בגן אז אנו מפגינות לעוגה ביום ההולדת ובימים אלה גם לד מ ו ק ר ט י ה השבוע ערכנו בחירות קבוצתיות. ומה נבחר? איזה שיר נשמע במפגש- אילו הייתי .

איזה משחק נשחק יחד- ברווזים ברווזים(: 

**Gaby’s Corner**

This week in English TIme we connected to our exploration of Egypt through an animal that lives in the DESERT. The CAMEL!

With a game, we continued to practice place prepositions, and added some new ones:ON, UNDER, IN. We used a toy CAMEL and a bucket.. 

The question to the friends was: is the CAMEL..

IN the bucket?

ON the bucket?

UNDER the bucket?

We sang, moving the CAMEL to each position:

IN, ON, UNDER\
IN ON UNDER

Where is the CAMEL?

Finally landing on one spot.

The CAMEL is IN the BUCKET!

And again and again each time ending in a new position. We had lots of fun and practice at the same time!

מחכות לכם ביום ראשון בגן - לא לשכוח בקבוקים מלאים!

צוות שכבת הבוגרים - אורטל, גבי, חוה, רוני, מייקי ונופר