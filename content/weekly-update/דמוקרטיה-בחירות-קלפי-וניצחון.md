---
title: 'דמוקרטיה בחירות קלפי וניצחון '
date: '2019-04-13T14:19:21+03:00'
---
**שבת שלום ואהבה**

מזל טוב לצחי שלנו שהתחתן עם שירה ביום חמישי.



**פסח**- אנחנו יוצאים לחופשת פסח ביום חמישי הקרוב. יום רביעי הוא היום האחרון לפני החפש, בסוף היום

תתבקשו לאסוף את כל הציוד שלכם הביתה- סדינים, שמיכות, מוצצים, ואת תכולת המגירות יש לרוקן!! אנא הגיעו בסוף היום עם שקית. 

בחופשת הפסח אנחנו מנקים את כל הגן ומה שישאר כאן פשוט יזרק... אז קחו זאת בחשבון.

אנחנו חוזרים לפעילות מלאה ביום ראשון 21.4.

ביום רביעי תתקיים בגן ארוחה חגיגית, אין צורך להביא דבר אנחנו מכינים הכל פה!

אני מזכירה שאין להביא מתנות אישיות לצוות,יש מתנה מרוכזת כל ההורים.



**יריד אביב-** מתקרב אלינו ויתקיים ביום שישי 3.5.19! מייל מפורט עם כל מה שאנחנו צריכים מכם וכל המידע ישלח בנפרד ביום ראשון. 

**שבת של אהבה**

**אחי וצוות ילדי הטבע הדמוקרטי**

****

## צעירים א'- שמוליק 



** בחירות בשמוליק**



בעקבות אווירת הבחירות שהשתלטה עלינו בימים אלו, חשוב לדבר על הבחירות אותם אנחנו מבצעים בגן מדי יום. 

מה היא בכלל בחירה? איך עושים אותה? איך עומדים מאחורי מה שבחרנו? …

בעצם לאורך כל היום שלנו אנחנו בוחרים!

 זה מתחיל מהרגעים הראשונים שלנו בגן (וזוכים בו בעיקר אלה המגיעים מוקדם) - 

איפה אני רוצה לפתוח את הבוקר שלי? במשחק חופשי בחצר או שדווקא היום מתחשק לי יותר לשחק בכיתה הגדולה?

יצירה או  משחקי רצפה? 

משם ממשיכים לארוחת בוקר - 

אני בוחרת באיזה שולחן אני רוצה לשבת, ליד ועם מי, את צבע הצלחת, אני בוחרת בכריך או בטחינה בצלחת ואילו ירקות אני בוחרת להשאיר בצלחת שלי. אני כבר יודעת שאם בחרתי את הירקות האלה אני מסיימת אותם, כאן נכנס התוקף לבחירות שלנו ולמשמעות שלהם. 

גם במהלך המשחק בחצר - 

אני בוחרת איפה אני רוצה לשחק, באיזה משחק, את מי אני מזמינה לשחק איתי, למי אני מצטרפת או שאולי בכלל מתחשק לי לשחק קצת לבד.

השבוע לפני שנת הצהריים ערכנו בחירות בין שני ספרים המועמדים לתואר הספר הנקרא ביותר! 

הבחירה היתה בין הזחל הרעב מאת אריק קרל לבין שלושת הפרפרים מאת לוין קיפניס.

הלכנו לפי שיטת הרוב מנצח - בכל פעם שאלנו מי בוחר בזחל הרעב? ומי שרצה הרים את ידו. אותו הדבר לגבי הספר השני. בסיום ספרנו את מספר הקולות עם עזרתה של מינה צמח :) קראנו את הסיפור שקיבל את מירב הקולות רגע לפני שצללנו לתוך שינה עמוקה.

בחירות, בחירות, בחירות! בכל פעם, כל הזמן! 

גם בפיתרון קונפליקטים. במקרה של קונפליקט כלשהו אנחנו מעלים אפשרויות לפיתרון הבעיה. מה לדענו יכול להתאים לאותה סיטואציה ואז אנחנו בוחרים יחד בין אפשרות אחד לשניה כאשר הפיתרון צריך להיות מקובל על שתי הצדדים. 

   

**מפגשים **

****שיר חדש נוסף לרשימת השירים הקבועה שלנו.[ אילו הייתי / דתיה בן דור! ](https://www.youtube.com/watch?v=aM856Z3t_l0)

(תעבירו לדקה 0:55)

בשיר הזה אנחנו למעשה מפעילים בעיקר את הדימיון שלנו, לומדים להקשיב לקצב של המוסיקה, להבדיל בין מהר לאיטי, בין תנועה לעצירה.  

בתחילת השיר מוצאים שרביט איתה אנחנו מתהלכים במרחב. ברגע שקצב המוסיקה משתנה אנחנו הופכים לחיה מסויימת. פעם לפרפר מעופף, פעם לחרגול מקפץ, צב קטן הזוחל אל הגן, סרטן רץ וכו׳…  



ממשיכים לדבר על האביב בו הכל פורח מסביב! 

הגיעו לבקר אותנו שלושה פרפרים צבעוניים. אחד כחול, שני צהוב והשלישי אדום. הפרפרים התעופפו בין החברים, ריפרפו בכנפיהם, וליטפו בעדינות את פניינו וישבנו על על הראש או הכתף ואפילו על האצבעות! 

המחשנו את השיר של[ דתיה בן דור - שלושת הפרפרים ](https://www.youtube.com/watch?v=qvUOP3J055o)



> ״פרפר אדום שיחק עם הרוח
>
> היה עייף ורצה לנוח
>
> ראה פרחים על ענף 
>
> ירד וישב. 
>
> פרפר אחד על ענף פורח
>
> פרפר אחד על ענף…״  



בין טיולי הפרפרים התחלנו להתעמק יותר ויותר בפרחים הצבעוניים שפרחו לכבוד האביב. 

באביב השמש זורחת ושולחת לנו את קרניה הנעימות. קרני השמש מלטפות ועוטפות אותנו בחמימות. אנחנו מורידים את השכבות, כי בחוץ כבר נעים. קרני השמש מלטפות גם את האדמה ולכבודה צומחים ופורחים המון פרחים, בשלל הצבעים והסוגים.

יצאנו למסע בדימיון בעקבות הפרחים והפרפרים, ועבדנו בעיקר על התמצאות במרחב. אנחנו צריכים לשים לב לקצב שלנו, הולכים לאט לאט, מתבוננים סביב, שמים לב לחברים שהולכים איתנו, לפרחים שצמחו בגינה שלנו. 

אנחנו שומרים על הפרחים העדינים בדיוק כמו שאנחנו שומרים על החברים שלנו. הולכים סביבם, לא דורכים עליהם ולא מושכים, שומרים על הגבעולים והעלים שצומחים ממנו, נזהרים על עלי הכותרת הרכים ,מלטפים בעדינות, יורדים בזהירות ומריחים את ריחם הנעים.

ואז הפכנו לפרפרים צבעוניים והתעופפנו בין פרחי האביב בשדות. 

לצלילי [השיר הפרח לפרפר](https://www.youtube.com/watch?v=zkS4kVMs-88) של רוחמה רז שתינו טל מהפרחים. 



בצאתנו לחצר החלטנו לחפש את האביב. אך איך יודעים שבא אביב? מסתכלים סביב סביב! ומה רואים?  

באביב השמש חזקה ומסנוורת, הפרפרים מגיעים לביקור והפרחים פורחים בכל מקום. 

מצאנו את השמש מהר מאוד פשוט הרמנו את הראש למעלה אך היה לנו קשה מאוד להתסכל עליה ישירות היא גרמה לעיניים שלנו למצמץ ולהיסגר. הורדנו קצת את המבט ומה מצאנו?! 

אדניות של פרחים! 

הורדנו את האדניות התלויות לרצפה ישבנו סביבן וחקרנו אותן לעומק. ראינו שהעלים יבשים, הגבעולים סבוכים ועלי הכותרת רק מחפשים היכן לפרוח. 

מיד ניגשנו למלאכה. הוצאנו את כל הצמחייה היבשה, ניקינו את האדמה מליכלוכים והשקנו במים צוננים! כעת ניתן לשמש לעשות את קסמיה. החזרנו את האדנית למקום, שיהיה לה חמים ונעים בשמש ואולי יצמחו לנו עוד פרחים יפים כמו הפרחים באדנית!  





**משחק בכיתה **



זוכרים שבשבוע שעבר ביקשנו מכם להביא לנו בקבוקים מיותרים עם פתיחה שונה?

 אז השבוע חולוד הכינה לנו משחק מיוחד ביותר. 

על ארגזי קרטון הופיעו מכסים שונים, של בקבוקי שמפו, מרכך כביסה, ובקבוקי שתייה. עבדנו על פתיחה של פקק מסתובב, פקק נשלף ופקק לחיץ. 

בהתחלה היה מאתגר מאוד להבין איך כל העניין הזה של הפתיחות השונות, מתי לוחצים והיכן בדיוק, לאיזה כיוון מסובבים ואיך אוחזים בכלל בפקק. אך לא וויתרנו לעצמנו וניסינו שוב ושוב עד שזה הצליח! 

המשחק השני היה עגלה עמוסה בקוביות עץ גדולות. 

איך מוציאים את הקוביות מהעגלה? מה יקרה אם נתחיל לקחת מלמטה? כל הקוביות יקרסו ויפלו. אז ניקח קודם את הקוביות העליונות. ניגשים בתורות לעגלה, אוחזים בשתי הידיים את הקוביה צמוד לגוף, מסתובבים לאט לאט, שמים לב שאין חברים סביבנו כדי שלא ניפגע בהם בטעות ומניחים את הקוביה על השטיח. 

ברגע שתפסנו את העיקרון הזה היה אפשר לעלות שלב נוסף. הוצאנו את הקוביות, פיזרנו אותם על השטיח וכעת מה נעשה איתם? אולי נבנה מהם ארמון גדול, או נהפוך אותם לכיסאות? אפשר גם לבנות שולחן ואפשר לבנות גשר ולזחול תחתיו. 

שידרוג נוסף הוא שהכנסו קוביות עץ קטנות - דיברנו על ההבדלים בין קוביות עץ גדולות לקטנות וחשבנו על דרך לשלב בין הקוביות השונות ובעצם להפוך את המשחק שלנו למשחק מורכב יותר. 

אז החברים בנו מסלולים שונים המורכבים מכל הקוביות. ביום אחר הקוביות הגדולות הפכו לבמה והקוביות הקטנות למיקרופונים וטלפונים עם מוסיקה, לביא בנה לנו מגדל ענקי מכל הקוביות הגדולות והקוביות הקטנות היו אנשים שהגיעו לראות את המגדל!   



**פעילות שכבתית **



בפינת השפים הצעירים בהתאם למסורת החדשה שנוצרה בשבועות האחרונים במטרה לאחד ולגבש בין שתי הקבוצות. הכנו יחדיו עוגת גזר בננות! 

חלק מהחברים מעכו את הבננות, חלק גירדו את הגזר, חלק הוסיפו ביצים וקמח, וחלק עירבבו את הבלילה וחילקו לתבניות! 

כך כל ילד וילדה הרגישו שיש להם חלק בלתי נפרד ביצירה המשותפת.

אחה״צ כשכל החברים כבר ערים ומאורגנים אנחנו עוברים להתארח בכיתת השינה של שולה שם אנחנו נהנים יחדיו מהתוצרים שלנו! 



**הודעות **



\*	תמונות מסופ״ש - בבקשה לשלוח תמונה אחת מובחרת מהפעילות שלכם, אנחנו לא מספיקות להראות את כל התמונות, לא לשכוח להוסיף הסבר קצר על הפעילות.

\*	מזכירה שאי אפשר להיכנס עם מזון לגן (גם לא שייקים)

 אתם מוזמנים לשבת על החומה מול הגן לעוד קצת זמן איכות לפני הכניסה לגן. תסיימו את הנישנושים ואנחנו מחכות לכם בפנים כשאתם כבר מוכנים לטקס הפרידה (ללא תחנות מיותרות ומבלבלות בדרך) 

\*	לא לשכוח לכתוב שמות על הטיטולים 

\*	כחלק מהשאיפה שלנו להיות כל הזמן בתנועה, להשתפר ולייעל את מהלך היום שלנו מהעיסוקים שמסביב אנחנו דואגות להכין הכל מראש כך שבזמן אמת נהיה כמה שיותר פנויות לילדימות. דרישות הקבוצה השתנו ואנחנו רוצות להיות יותר פנויות אליהם לכן הגענו להחלטה שגם את הטיטולים אנחנו נכין יום קודם כדי שנוכל להשתמש בהם למחרת. אנא דאגו שבכל יום יש בתיק לפחות 5 טיטולים (אלא אם כן עדכני אתכם אחרת באופן אישי).  אנחנו לא משתמשות ב5 כל יום, פשוט מכינות כל פעם גם ליום למחרת.. 



**שיהיה לנו שבוע אביבי, מלא פריחה וצמיחה**

**ויקה וחולוד**



## צעירים ב'- שולה

**איך יודעים שבא אביב בשולה? **

בעזרתה של טיטי הבובה המופלאה.  

השבוע החזרנו חברה ישנה אך אהובה מאוד, שחשבנו שכבר נשכחה... טיטי הבובה! 

החברים כל כך התרגשו לראות אותה. שרנו את שיר טיטי המפורסם של ליאורה שלזינגר שנשאר חקוק בזיכרוננו עוד מתחילת השנה

" טיטי הבובה אומרת שלום, שלום, שלום שלום

רוצה לשחק היא איתי כל היום, היום היום היום

מושיטה את היד, מלטפת לאט, לכל ילד חיוך היא שולחת

מוסיפה קצת דגדוג ואח"כ נישוק 

רוצה לשחק קצת ביחד"

אז מה טיטי עושה כאן בכלל....

סיפרתי לחברים שטיטי ישנה כל החורף, היא לא כל כך אוהבת את החורף. 

קר לה בחורף! 

תראו מה טיטי לובשת...שמלה ורודה! 

בטח שיהיה לה קר, אפשר ללבוש שמלה בחורף? אפשר אבל כנראה שיהיה לנו קר. 

ומה לגבי הנעליים שלה? אנחנו רואים שהיא יחפה... אפשר להיות יחפים בחורף?

כפות הרגליים הקטנות שלנו יתקררו.. 

לכיתה הגיע ארגז חום!

מלא בבגדים מסוגים שונים ומשונים. 

מיינו את הבגדים, חשבנו מה מתאים לחורף, לקיץ... לאביב! 

הלבשנו את טיטי במכנס דק שיהיה לה נעים, כי באביב לפעמים חם ולפעמים קריר

הוספנו גם ג'קט לימי הבוקר הקרירים, כזה שהיא תוכל לפשוט ממש בקלות, בזכות הריצ'רץ'. 

החברים שהיו כבר לבושים במיטב בגדים אביביים דקים, הראו לנו את המכנסיים, החולצה הדקה.. 

ומה עם נעליים?!?! אפשר לחלוץ?!

החברים הסתכלו עליי במבט המום, מה נהיה יחפים בגן? ובחצר? פעם אחרונה שזה קרה היה לפני חודשים רבים, כבר הספקנו לשכוח את התחושה.. 

הבאנו את ארגז הנעליים ובלי שהספקתי למצמץ, כל השולות כבר היו יחפים ומאושרים עד הגג. 

הייתה תחושה של סגירת מעגל מרגשת עם טיטי. פעם אחרונה שפגשנו אותה, רובנו בקושי דיברנו, 

והשבוע בפגישת המחזור המחודשת יכולנו לראות את הקפיצה המטורפת שעשינו בחצי שנה האחרונה, בשיח, בהבנה, בהכלה ובתקשורת בינינו. אז ככה יודעים שבא אביב...

רקדנו לנו והתרוצצנו בכיתה לצלילי [השיר החדש שהכרנו על האביב ](https://www.youtube.com/watch?v=OFrRQMfst-M)

> "איך יודעים שבא אביב?
>
> מסתכלים סביב, סביב 
>
> ואם רואים, שאין עוד בוץ בשבילים
>
> ואם רואים שנעלמו המעילים"





**דמוקרטיה בשולה!**

את ראש הממשלה אולי לא נבחר, אבל אצלנו הבחירות חשובות לא פחות...

בחירות אצלנו הן עניין שבשגרה, אבל השבוע קיבלנו זכות בחירה ייחודי!  

כל חבר וחברה בשולה בחרו איפה הם רוצים לישון. 

זה רק נשמע זניח, אבל יש לכך משמעות עצומה, ושולה הרוויחו את זה ביושר. 

מזה 7 חודשים שמקומות השינה שלנו בגן הם קבועים ונקבעו על ידנו.. כל חבר יודע בדיוק איפה הוא ישן, ומי החברים שישנים לצדו... 

כשסיפרתי לחברים שהשבוע הם יבחר בעצמם את מקום השינה, כי שולה כבר אחראיים ואלופים ממש... נרשמה התרגשות רבה. 

ונחשו מה קרה ביום הבחירות הראשון? 

כל חבר בחר לישון בדיוק איפה שהוא ישן עד עכשיו... 

ומה קרה ביום הבחירות השני?

היו כמה חברים אמיצים שהחליטו לשנות! 

בעקבותיהם עוד חבר, ועוד חבר... 

לבסוף כמעט כל החברים החליפו את מקומות השינה הקבועים שלהם!

זה היה ניסוי בהחלט מרתק בעולם הבחירות של הילדימות. 



**ועוד קצת בחירות **

ביום רביעי חזרנו והחברימות סיפרו על הקלפי שבו ביקרו! 

החלטנו לשחזר את החוויה שהעסיקה אותנו כלכך. 

במפגש הוצב שולחן ובו 4 פתקים שונים: מלבן כחול, עיגול אדום, משולש צהוב, ריבוע ירוק. דיברנו על בחירה. כל חבר או חברה יכולים לבחור רק צורה אחת! הבחירה נורא קשה... אני אוהבת מאוד עיגול אבל גם אוהבת מאוד צהוב, מה אבחר?! דיברנו על פשרה! לפעמים אני אבחר את הדבר המושלם עבורי, ולפעמים קצת פחות, אבל מה שחשוב זה להיות  בטוחים בבחירה שלנו. כל ההוויה בגן הרי מורכבת מבחירות ואכן כשכל חבר וחברה בחרו פתק ניכר כי הם הגיעו עם החלטה מוכנה מראש.

היו כאלה שבחרו להראות לחברימות את הבחירה שלהם והיו כאלה שבחרו לשמור אותה קרוב לחזה ולהשאיר בסוד! ששש...

ומה נעשה עם הפתקים האלו עכשיו? מה חסר לנו? מעטפה! 

כל חבר וחברה קיבלו מעטפה, פעולת הכנסת הפתק למעטפה לא פשוטה. כל החברימות ישבו במעגל ונסו להכניס את הפתק פנימה. צריך לעשות זאת בעדינות כדי שלא תקרע... אבל רגע איך סוגרים אותה?! על המעטפה פס דקיק ושקפקף שאם מסירים אותו מגלים שכבה דביקה! גם הפעולה הזו דרשה מאיתנו תשומת לב ועדינות. החברימות הבוגרים יותר זיהו שהצעירים קצת מסתבכים וניגשו מיד באופן עצמאי להציע עזרה.

ועכשיו מה? נשלשל את המעטפות לתוך הארגז! גם כאן, פעולה לא פשוטה, החריץ דק וצריך להתרכז טוב טוב לאן אני משחילה את המעטפה? גילינו שקצת  יותר קל כשמחזיקים בשתי ידיים. 

ובסוף מה גילינו?! ערמת מעטפות סגורות בתוך התיבה שלנו... המממ מענין איך הן גיעו לשם. 



**הודעות**

•	רוצה להגיד תודה מיוחדת על הזרימה שלכם בבקרים ובסוף היום גם כששירז לא כאן. ניכר שאתם מעבירים את הבטחון הזה ליילדימות, היו לנו יומיים מושלמים! 

•	בשבוע הבא לא ישלח לקבוצת שולה עדכון באופן חד פעמי. אשתדל לעדכן אתכם בקבוצת הואסטפ קצת חוויות יומיות.

•	מזכירה קשר השבוע מול אחינועם. שירז חוזרת אלינו ביום שני 25.4 (ביום השני מחזרה מפסח)

•	ביום שלישי-נקיים בגן יום תאילנד כי גם אנחנו רוצים. 

•	ביום רביעי- ארוחה חגגית- אין צורך להביא דבר  רק ילדימו במצב רוח מרומם. 

•	חוויות מפסח- לשלוח לשירז בחזרה מהחופשה חוויות מעניינות מהחופשה, מזכירה לא לפוצץ בתמונות 2 תמונות והסבר קצר יספיקו.

•	שימו לב שמזג האויר הפהפך, בבוקר עוד קר ובצהרים כבר חם ממש. הלבישו בשיטת הבצל- חולצה קצרה, חולצה ארוכה דקה, ופוטר. 

**שבוע נפלא **

**שירז אחי ואלינור **

**	**



## בוגרים א'- תקווה 



שבת שלום לכם/ן!

איזה כיף שהאביב סוף סוף הגיע אלינו!

הימים מתחממים והאנרגיות עולות!



**האביב מגיע**



השבוע המשכנו לעסוק בנושא הניקיון. האביב וחג הפסח מסמנים לנו את ההתעוררות בטבע. הפרחים פורחים אחרי גשמי הברכה שירדו לנו החורף הזה, הכינרת התמלאה, הנחלים זורמים והמאביקים-הפרפרים והדבורים-התגלו במלוא הדרם. כך גם אנחנו בני האדם. מצב הרוח עולה, תחושה של התחדשות באוויר והתנקות – בנפש וגם בבית. 

השבוע שמענו את השיר של [ציפי שביט מתוך קלטת הילדים "ציפי היי".](https://youtu.be/QoCfkN2uNcI) בבית יש הרבה מטלות לעשות. צריך לבשל, צריך לכבס, צריך לשטוף כלים וצריך גם לטאטא. לא תמיד יש כוח לכל המטלות אבל אין מה לעשות... הן הכרחיות ומאפשרות לנו להרגיש נעים בבית.

השיר מאוד הצחיק אותנו והמשכנו לשיר אותו במהלך כל השבוע. נבו יטאטא! לא לא... רועי יטאטא! מה פתאום?! ארבל יטאטא! וכך עוד ועוד...



בבית שלנו הכל מסודר 

ישנה תורנות וכולם משתתפים 

כולם מבשלים 

וכולם מטגנים 

וכולם בוחשים ואופים.



 אחד מביא סוכר 

אחד מרתיח תה 

אבל תמיד רבים 

מי ייקח ת'מטאטא



אתה תטאטא 

אתה תטאטא 

אני טאטאתי 

אתה תטאטא 

תיקח ת'מטאטא ותתחיל לטאטא 

אני עשיתי תה 

אז אתה תטאטא

(ציפי שביט)





**עבודה בקבוצות – נייר**

בשבוע שעבר, כשדיברנו על נושא הניקיון, למדנו שאחד הדברים העיקריים שעוזרים לנו לנקות ולהתנקות הוא הנייר. נייר טואלט, נייר סופג.. זה פתח לנו פתח לעסוק בנושא הנייר בכלל בחיינו: נייר עיתון, נייר לציור, גליל נייר... אז שבוע שעבר עבדנו על לקרוע ניירות. פעולה שהיא לא כל כך פשוטה כמו שנראה לנו, המבוגרים. היא דורשת טכניקה ותירגול. אחרי שקרענו וקרענו, אספנו את כל קרעי הנייר לשק גדול.

והשבוע...  לקחנו את כל הניירות וחקרנו מה קורה להם כשמכניסים אותם למים. 

עמנואל שם לב שנייר הטואלט ממש התפרק והתמוסס בתוך המים, יערה הבחינה שהנייר הסופג ממש התמלא במים, ואלונה הבחינה שנייר העיתון הוציא צבע אפור לתוך המים. 

אחרי שהתנסנו וחקרנו את סוגי הנייר השונים, לקחנו את כל הקרעים שיצרנו, שמנו בפיילה גדולה ביחד עם מים והתחלנו ללוש. שמנו לנו קצת מהתערובת בתוך קערה אישית, הוספנו מעט דבק והתחלנו ללוש את.. עיסת הנייר!

לני אמרה שזה לא כמו בצק, ארבל לחץ את העיסה על הצלחת והידק אותה,  בועז סחט את הנייר שהמים יצאו עד שנותר לו גוש ביד וארז קרע את העיסה לחתיכות קטנות והמשיך לחקור עוד ועוד..

ההתנסות בעיסת הנייר שילבה חקר ולמידה לצד התנסות חושית, מרגשת ומהנה.  גילינו שנייר מאפשר ניקיון לצד לכלוך, יצירה לצד סידור.  חומר שמזמן הרבה גיוון ועניין.



**בחצר**

בחצר שלנו אנחנו מאוד נהנים לבנות מסלולים. המסלול מאפשר לנו וויסות בגיוס הגוף, ריכוז, שחרור והוצאת אנרגיה.

בסוף המסלולים שלנו אנחנו מאוד אוהבים שמחכה לנו ….. המקפצה! אחרי שעמדנו בתור, התרכזנו, הלכנו… אין כמו קפיצה משחררת ומהנה. אבל בשביל לקפוץ מה עלינו לעשות? ראשית, עלינו להסתכל ולראות שהדרך פנויה, לאחר מכן לכפוף ברכיים,  לקחת תנופה ו.. לקפוץ! זה אומנם נראה פשוט… אבל עלינו לתרגל זאת כדי לנחות בצורה טובה ובטוחה.

השבוע התחלנו לתרגל את נושא כיפוף הברכיים דרך משחק. הנחנו חישוקים על הדק, בתוך החישוק משחק והיינו צריכים להכנס לחישוק להתכופף היטב עם הברכיים, להרים את המשחק ולהעביר לחבר או החברה הבאים בתור. כך המשכנו עוד ועוד. והכל במטרה לעבוד על כיפוף הברכיים. דבר שנשמע מובן מאליו אך למעשה דורש טכניקה וריכוז.



**נקיון פסח! –אבל.. איך עושים את זה??**

עם בוא האביב והחג שמתקרב פתחנו את נושא הנקיון, שאלנו את הקבוצה על הנקיון בבית, והילדימות שיתפו- על טאטוא רצפה ועל ניגוב שולחנות.

לני ונבו שיתפו שהם ראו את אבא ואמא שוטפים כלים!

איך שוטפים כלים?

נכנסנו יותר עמוק לנושא ופירקנו אותו- צריך לפתוח את הברז, לשפשף עם מים וסבון ולהשתמש בסקוץ' לאחר מכן לשטוף ולנגב.

החלטנו שאנחנו רוצים להתנסות בפעולת השפשוף וניגוב!

כהכנה לנושא אמרנו לילדים שנשפך על השטיח שוקו (בכאילו!) - זה נעים? לא נעים שהמרחב שלנו מלוכלך, אז חילקנו קוביות עץ והדגמנו את הפעולה, מחזיקים ביד אחת לוחצים על השטיח ומשפשפים קדימה ואחורה או בתנועה מעגלית.

לאחר ההתנסות הראשונית החלטנו שאפשר להתקדם ולעבור לדבר האמיתי!

סיפרנו לילדים שחן השפית שלנו בגן מכינה כל יום אוכל לילדי הגן, וביקשה מקבוצת תקווה עזרה עם הכלים! הילדימות מיד התלהבו והתגייסו לעזרה המשותפת.

הבאנו פיילה עם כלים שונים כמו סירים מחבתות צלחות וגם כפות ומזלגות שמרחנו מבעוד מועד בחימר ובגואש שהתייבש. 

פרשנו את הכלים והתבוננו... אפשר לאכול מזה? זה נעים? מה אפשר לעשות?

ישר חזרנו לסיפור של לני ונבו על שטיפת הכלים והקבוצה ענתה שאפשר לשטוף במים וסבון!

ובמה נשתמש? הפעם הבאנו לקבוצה סקוצ'ים וביקשנו שירגישו ויסתכלו, הסקוץ' גם רך כשלוחצים עליו אבל גם מחוספס כדי שיגרד את הלכלוך, ניסנו לשפשף את הכלים רק עם הסקוץ' ולא הצלחנו... מה חסר?

הבאנו פיילה נוספת ומילאנו במים וסבון (הסבו טבעי ומתאים לעור עדין!) שיצרו בועות, ואמרנו שזה הכיור שלנו- אותו שתי ילדים יכולים לחלוק

ואז הבאנו פיילה נוספת עם מים אבל הפעם בלי סבון, למה? אפשר לאכול מצלחת שיש עליה סבון? נשתמש בפיילה הזאת כדי לשטוף את הלכלוך הנותר והסבון.

התחנה האחרונה היא הייבוש, אפשר לאכול מכלים רטובים?? "לאאאאאא" עונים כולם ביחד (:

על שולחן צר פרסנו מטליות יבשות שעליהם אפשר להניח את הכלים הרטובים. חילקנו מטליות והדגמנו לקבוצה איך לנגב את הכלים.

התחלנו בעשייה וראינו שיצרנו ביחד מערכת שיתופית!

ממש כמו בבית, הילדימות שפשפו ושטפו ועברו מתחנה לתחנה עבדו ביחד והתרכזו במשימה.

אפשר לומר שמהכלים האלה כבר אפשר לאכול.



**בחירות!**

השבוע התקיימו הבחירות לראשות הממשלה. אך בחירות מקיפות אותנו כל הזמן בעת שהותנו בגן. 

מה אני בוחר לאכול בארוחת הבוקר?

באיזה משחק אבחר לשחק בחצר?

מה אבחר לבנות בקוביות?

עם איזו חבר או חברה אבחר לשחק? אולי אבחר לשחק לבד הפעם?

כשמשהו מפריע או מציק לי- אבחר לבכות או לצעוק? אבחר להעזר בחבר או באיש צוות?  אבחר לדבר ולהביע את מה שאני מרגישה?

השפה שלנו בגן מאוד מדגישה את נושא הבחירה ברמה היומיומית. כל בחירה שהילדים עושים דורשת התבוננות בסביבה והתחשבות בחבריםות. אם למשל בחרתי לשחק עם חבר אז אתבקש להקשיב גם לרצונות שלו, אם בחרתי ללכת על המסלול , אתבקש לבדוק שבסביבה שלי אין משחק שמפריע, אם בחרתי לשחק בארגז החול ויש שם עוד חברים אני צריכה  להזהר לא להעיף עליהם חול... 

היום שלנו בגן מלא בבחירות.

לקראת יום שלישי שוחחנו על מה מצפה לנו. ההורים הולכים והולכות לקלפי, עומדים מאחורי פרגוד, בוחרים פתק ומשחילים לארגז. ומה אנחנו בוחרים? בוחרים מה יהיו המנהיגים במדינת ישראל בה אנחנו גרים. ומה עושים המנהיגים? דואגים שיהיו לנו גנים טובים...גני שעשועים… ומה עוד?

החברים הציעו שיהיו טרמפולינות, רועי אמר שאולי יהיו לנו הרבה משחקי כדורגל וכדורסל ונבו הציע שנאהב אחד את השניה.

השבוע בחרנו לעשות בחירות דמוקרטיות בסוף כל יום ובהן בחרנו…. איזה שיר נשמע!

יצרנו לנו קלפי מקופסה, פרגוד משמיכה ופתקי הצבעה ממשחק בשני צבעים.

למדנו שההצבעה היא סוד ולכן אנחנו מבצעים אותה מאחורי הפרגוד, ושכל אחד צריך לבחור משחק אחד אותו הוא שם.

אחרי שבחרנו, פתחנו את הקופסה, הסתכלנו ויצרנו 2 ערימות… ומי השיר המנצח? ספרנו והשיר שיש לו ערימה גדולה יותר הוא המנצח!

Yellow submarine או היא כל כך יפה? Yellow Submarine!

אלף כבאים או חללית? חללית!

Lollipop  או Somewhere over the Rainbow? Lollipop!



מוזיקה ללב היא חודרת

השבוע נהננו ממוזיקה של היוצרת והזמרת המעולה איימי ווינהאוס:

[ Tears dry on their own](https://www.youtube.com/watch?v=ojdbDYahiCQ)

[ Valerie](https://youtu.be/vfTHe64HQB0)



וכמובן מבחירות הילדים:

[ Yellow Submarine](https://youtu.be/m2uTFF_3MaA)

[ חללית](https://youtu.be/3Tgd_30fqQg)

[ Lollipop](https://youtu.be/3rYoRaxgOE0)



**הודעות חשובות**

\# אנחנו עדיין ממשיכים להתארח אצל קבוצת הלו יעקב. בכל שבוע אנחנו בוחרים חברים לפי הצרכים המתנים, אנחנו משתמשים בהזדמנות הזו כדי לקדם את החברימות בנקודות שאנחנו רוצים לחזק. התקוות מאוד מרוצים מהעניין, חשוב לציין שאנחנו לא מתנתקים מהקבוצה אלא רק מתארחים ופוגשים את כל החברים שלנו בחצר, בארוחת הצהרים ובסוף היום.

\# אתם מוזמנים להביא לילדיםות חולצה קצרה מתחת לארוכה, ובעת ההגעה לתלות את המעיל או הג'קט כבר על המתלה. הרבה יותר כיף לשחק ככה.

\# סדינים רעננים ובקבוקים מלאים

\#שמות על הטיטולים, בגדים להחלפה (חשוב שיהיו 2 זוגות תחתונים ו2 זוגות מכנסיים) ושקיות לשים את הבגדים המלוכלכים.

\# השבוע לשלוח אליי את התמונות מסוף השבוע כי אדריאן לא יהיה ביום ראשון. בבקשה עד 8:00 בבוקר.

\#ביום חמישי 18.4 השבוע אנחנו יוצאים לחופשת פסח!



**נתראה בראשון,**

**רעות,אדריאן, תמר ועינב**



## בוגרים ב'- הלו יעקב

## 

**מודל לחיקוי**



איזה מן חבר/ה אני?

האם אני יכול/ה להנהיג ולהוביל את הקבוצה שלי ומה זה דורש ממני?

בגדול כך עבר השבוע שלנו… בהמון שאלות, תשובות (של הילדימות) והחלטות שטובות לנו כקבוצה.



מה התפקיד של מנהיג/ה?

לומר לכולם מה לעשות.

לסדר שיהיה טוב.

לשמור על חוקים .

להיות תמיד ראשון.



הכנסנו לכאן את המושג מודל לחיקוי, נזכרנו בקופים שהגיעו בפרויקט הג׳ונגל ושיחקנו את משחק קוף אחרי בנאדם .

איך אנו מחקים את זה שמולנו.

הזמנו חבר והחלטנו שלכבוד המשחק הוא המנהיג ולכן אנו נעשה כל מה שהוא עושה.



וביקשנו שיתחיל עם תנועות והחברימות עשו בדיוק כמוהו… 

ביקשתי מהחבר להוציא ספרים מהסיפריה ולפזר על ריצפת הכיתה (מיותר לציין שזה לא לא אחד גדול בחוקי הקבוצה שלנו) בהתחלה היה נורא קשה לעבור את מיכשול האסור.

לאחר שיכנועים והסכמה שזה כדי שנוכל ללמוד מזה.

ברגע שהתחיל חלק מהילדימות קמו והצטרפו שליש שני היסס קצת והצטרף והיו את אלה שנשארו במקומם חלק בשקט וחלק אמרו שזה אסור.

הבנו מה זה החיקוי וראינו מה מודל פחות טוב יכול לעשות .

כשהחברימות הציעו את עצמם להנהגת הקבוצה ועמדו מול הכיתה אמרו דברים כמו 

אני לא שובר, אני שומר על החוקים, אני חבר טוב, 

וכשהתחילו ההבטחות אז הבטיחו הרבה שירים או משחקים חדשים, אחד המתמודדים הוסיף ואמר שאני המנהיג ובגלל זה אני משחק תמיד ראשון.

מה אמרו החברימות שזה לא חברי ואם לא יגיד אחרת לא נבחר בו.

הבנו שבגלל שיש הרבה ילדימות הרוצים/ות להיות מנהיגים/ות  אפשר לבחור את מי שהכי מתאים לנו.



**בחירות קלפי וניצחון אחד **

סיפרנו שכל 4 שנים יש בחירות חדשות, והנה עברו 4 שנים והגיע הרגע בו אנו צריכים לבחור ראש ממשלה חדש או להשאר עם הנוכחי…

שאלנו, למה בכלל צריך להחליף?

כי הוא עייף

לתת לחברים חדשים לנסות

הוא עבר על החוקים .

שבר צעצועים

ועוד…

חשבנו יחד איך יודעים מי מנהיג/ה טוב/ה …. כדי להוביל אותנו צריך להיות נחמד, לחלוק, לעזור.



דיברנו על התיבה הכחולה על הפרגוד ועל המוני הפתקים הממתינים בפנים.

ביום רביעי החברימות חזרו עם סיפורים משלהם על הצבעה בקלפי וים,פארק,משפחה וחברים.



ואיפה הניצחון שלנו אתם בטח שואלים?

הניצחון הוא הרגע בו הבנו שהדרך אצלנו בהלו יעקב שונה אנחנו עובדים מצוין כקבוצה אנחנו לא צריכים מנהיג/ה.

אנחנו כן צריכים אחריות בתוך הקבוצה קבוצות קטנות האחראיות עם משימות קבועות. 

קבוצת בקבוקי המים

קבוצת צמחים

קבוצת כיתה ועוד….



**ניקיון אביב מסביב **



גם השבוע קיבלנו שקיות מלאות כל טוב בזכות ניקיונות האביב של הורי הגן.

לא משנה מה יש בשקית זה מלהיב מרגש וגורם לעניין להמון זמן.

אז מה גילינו ומה עשינו?



קופסאות פלסטיק קטנות עם מכסה-

תהינו יחד לאן זה יכול להתאים למטבח משחק שלנו קראו כולם.



סיר ומחבת בלי ידית- לארגז החול כמובן.



בדים קטנים וגדולים-

קיפלנו יפה ושמרנו בארגז הבדים.



פאזל של פרפר-

זוג חברים קיבלו משימה להרכיב את הפאזל במטרה לראות שהוא עדיין טוב ושלם.

גילינו שחסרים לו שלושה חלקים.

אז הוחלט לשים את החלקים בקופסא קטנה(זו מלמעלה) ולהניח במדף היצירה נוכל להדביק אותם וליצור משהו חדש.

פרויקט שימוש חוזר של הלו יעקב 

אנחנו במהלך שנת הצעירים דיברנו ועסקנו המון בשימוש חוזר של מוצרים חפצים ואפילו מזון.

במהלך השנה אספנו יחד כמות מכובדת של שקיות ניילון איתן יצרנו תיקי ספר מגניבים במיוחד.

לאחר החופשה החברימות יתנסו בחומר הזה הנקרא ניילון מה מיוחד בו למה כל כך אוהבים ולמה הוא לא טוב לנו. 

נפתח את סיפריית הגן לאחר החופשה(:



**חתונה בילדי הטבע **



השבוע בגן היתה התרגשות סביב החתונה של צחי ושירה דיברנו המון על החתונה והמסיבה.

הילדימות סיפרו לנו למה מתחתנים.

אמה-כדי להיות מלכה ומלך

אוּרי- רוצים להיות ביחד.

יובל- כדי שיצא תינוק מהבטן

אבינועם- כדי שיהיה חתן וכלה.



אוּרי אמר שגם החתן יכול ללבוש חצאית אם הוא רוצה תהה אם גם? והילדימות ענו בפה אחד כן.

המחשבה הזו לקחה אותנו הרחק לסקוטלנד 

סיפרנו שנהוג שם שגם הגברים ילבשו חצאית-קילט

ראינו תמונות ומצעד בו ניגנו בכלי נשיפה מאוד מיוחד חמת חלילים.

במצעד ראינו המון אנשים הולכים ומנגנים יחד לחמת חלילים מחוברים צינור וחלילים שונים.

יש בקהל ההורים מישהו/י שמנגנים בחמת חלילים להדגמה בגן(:



[מצעד בסקוטלנד](https://youtu.be/7rALK_iu5Vs)



הלו יעקב- מאחלים חיים שלמים של אהבה, חברות וצחוק מתגלגל️ אוהבים אותכם .

ערכנו מסיבה של שירים שאנחנו אוהבים ורקדנו כמו שאנחנו יודעים.



**הלו יעקב מארחים**

בתור קבוצת הבוגרים המובילה, החלטנו ביוזמת הילדימות לאמץ מדי שבוע חברימות מקבוצת תקווה. אנחנו מרגישים שיש לנו מה לתת להם ורוצים להשפיע לטובה על חברים וחברות שקצת יותר קש להם.

בכל בוקר בזמן החברותא אנחנו מזמינים מספר חברים מתקווה, והם מצטרפים אלינו (יחד עם עוד מחנך מהקבוצה כדי לשמור על יחס הצוות) למשך היום., אנחנו מרגישים אחריות רבה כלפיהם. אנחנו עוזרים להם להשתלב בקבוצה ולהרגיש שייכים, בכל זאת אנחנו קבוצה מאוד מגובשת וחשוב לנו שירגישו בנוח. אנחנו מסבירים להם בסבלנות על המנהגים שלנו גם מציעים להם לשלב קצת מהמנהגים שלהם בקבוצה שלנו. הבקבוקים שלכם? היכן צריכים להיות? איםך אנחנו ממלאים את הבקבוקים שלנו בהלו? איך אנחנו אוכים את ארוחת הבוקר? באילו צלחות ועם איזה סכו"ם? איפה יישנו התקוות? נםנה להם מקום? ליד איזה חבר או חברה? 

מרגש כל כך לראות את היעקבים האלופימות שלנו חונכים ברגישות ובאמפתיה את החברימות משאר הקבוצות.



**הודעות **

יוםא׳ בנוהל סדינים רעננים ובקבוקי מים מלאים.

השבוע לקראת חופשת פסח נחזיר לכם בנוסף לסדינים גם שמיכות אנחנו לגמרי מוכנים לשמיכות מעבר קלילות(:



תמונות סוף שבוע, תמונה אחת או סירטון קצר ומשפט רקע זה תמיד עוזר.



בבקשה הקפידו לא להכניס מזון בבוקר לגן השבוע היו יותר מידי מקרים כאלו הסבירו לילדימות מה עומד מאחורי ההחלטה הזו.

תתנו את המזון קצת לפני,

שבו5 דקות על החומה יחד ותסיימו או שתארזו לאחר כך, רק אל תכנסו עם זה לגן. 

כל כך לא פייר לשאר הילדימות מסביב.





**שבוע נפלא **

**אורטל ודור.**

****
