---
title: 'הפריחה מקשטת את הרחובות, השדות, הגינות והמרפסות'
date: '2019-05-04T19:46:47+03:00'
---
**שבת מנוחה**

סופשבוע של נתינה אהבה וקהילתיות. כמה נעים מרחש ומחבר לראות את כל הקהילה שלנו מחוייכת ונרגשת לתרום, לתת לאחר... זו הלמידה הכי משמעותית שאנחנו מעניקים לילדימות שלנו. תודה לכולכם על שלקחתם חלק! פוסט עם כל התודות בעמוד הפייסבוק שלנו. 

**שנת הלימודים הבאה**- אני יודעת שממש ממש מסקרן אתכם לדעת מי הצוות בשנה הבאה. הסקרנות שלכם מובנת. אני מזכירה לכם שלשמחתנו הרבה יש לנו צוות איכותי ביותר, אנחנו עובדים כצוות ברמת המאקו, אתם אולי חווים קשרים ספציפיים עם צוות האם של הקבוצה שלכם, אך מאחורי הקלעים אנו כצוות עובדים בקבוצה אחת, וכמובן מכירים את כל הילדמות. 

לקראת כל שנה אנחנו מתחילים לבחון עם המחנכים מה רצונם לשנה הבאה. אנחנו משבצים ומחלקים את הצוות לקבוצות ביחד- מתוך חשיבה משותפת כשיש מגוון שיקולים (והם לא רצון ההורים) – התאמה לקבוצת הגיל, צרכים אישיים של המחנכות/ים, דינמיקה בין הצוות ואיזון אנרגיות בין הקבוצות. אנחנו מחלקים באופן סופי את הצוות רק לקראת יולי. אנחנו פועלים כארגון שלם, לכן מבחינתנו מדובר בהליך מאוד טבעי. השאיפה היא שרוב הצוות ימשיך עם הקבוצה לשנה הבאה. כאשר נגבש באופן סופי את חלוקת הצוות שנה הבאה, נדאג לעדכן אתכם. עד אז, אנא התנהגו בבגרות ובאיפוק, זה מאוד לא נעים לשמוע שאתם ניגשים לצוות ומנסים "לסחוב" אותם לקבוצה מסויימת, או פונים לגורמים אחרים כדי לגשש... ברמה האישית, אני חותמת על כל אנשי הצוות כאנשי ונשות חינוך איכותיים מן השורה הראשונה, כך שכל שיבוץ הוא מבחינתי הטוב ביותר. 

**קייטנת אוגוסט**- לא תתקיים השנה, להזכירכם כמחווה של רצון טוב שנת הלימודים תסתיים ב11.8 השנה. אני מזכירה כי הצוות לא שומר על ילדימות מהגן מטעמי אתיקה. בגן שלנו תתקיים קייטנה חיצונית של בר סלמן. בר רק משכירה את המבנה, אין לנו קשר לפעילות החינוכית. 

**טיול המשפחות שלנו מתקרב- **מי שמנהל אותו הוא צחי, בכל נושא הקשור לטיול יש לפנות ישירות לצחי.

**מגבונים חודש מאי-** לא לשכוח, חבילה אחת לילדי תחתונים, שתי חבילות לילדי חיתולים, אל תשכחו למלא את עצמכם בטבלה שבשירותים. 

**יום העצמאות-** יום רביעי, ערב יום העצמאות הגן פועל בין השעות 7:30-11:45. אנא הקפידו להגיע בזמן (איסוף החל משעה 11:30) - ביום זה לא תוגש ארוחת צהרים, אנא הערכו בהתאם. 

יום חמישי יום העצמאות, שישי חופש. חוזרים לגן ביום א. 

**שבוע נעים וחמים**

**אחינועם וצוות ילדי הטבע הדמוקרטי**

## 

## צעירים א'- שמוליק



ביום ראשון חזרנו מחופשה די ארוכה בבית, נכנסו לגן מחוייכים ונרגשים לפגוש שוב את כל החברים והמשחקים שלא ראינו כבר המון זמן, היום עבר בצורה קלילה ונעימה וניכר היה הגעגוע אחד לשניה. 

ביום שני לחלקנו נפל האסימון שזהו נגמרה החופשה, עכשיו חוזרים לשיגרה!

זו היתה הזדמנות עבורנו לפתח עוד קצת את האינטלגציה הריגשית שלנו וליצור שיח על רגשותיהם של החברים שלנו - ״למה חברה שלי עצובה? למה חבר שלי בוכה? איך אני יכולה לעזור… מה יכול להרגיע?…״

לאט לאט ככל שעברו הימים, התאוששנו מימי החג וחזרנו לשיגרה! 

 

**מפגשים** 

השבוע כולו היה בסימן חזרה לשיגרה. 

כדי להקל ולהנעים על ההתאקלמות המחודשת בחרנו נושא שהשמוליקים מאוד אוהבים ומתחברים אליו - צבעים! 

האביב מביא איתו שלל צבעים! אדום,לבן, ורוד, כתום, סגול, תכלת, ירוק, צהוב ומה לא…

מזג האוויר נעשה שימשי ונעים- ופשוט משולם לטיולים - כשאנחנו מטיילים אנחנו אוספים חוויות, מבקרים במוקומות חדשים ומיוחדים ולומדים המון דברים מעניינים!

 אך מי יודע ומי יודעת  מה קורה כאשר הצבעים יוצאים לטיל?

שמענו את השיר של[ דתיה בן דור/״כך נולד הצבע״](https://www.youtube.com/watch?v=VT1R37o-d3I). יצאנו למסע בעקבות הצבעים - בכל פעם בכיתה חיפשנו את הצבעים המוזכרים בשיר...פתאום שמנו לב לצבעים הנמצאים בכיתה שלנו... 

>
>
> ״ באמצע היום הצבע האדום
>
> פגש ברחוב בצבע הצהוב. 
>
> דברו מעט בנחת, טיילו מעט ביחד, 
>
> פתאום נפלו לבור עמוק. 
>
> התגלגלו לו לו לו לו, 
>
> התבלבלו לו לו לו לו, 
>
> השתוללו לו לו לו לו לו כל היום. 
>
> הסתובבו בו בו בו בו, 
>
> התערבבו בו בו בו בו, 
>
> וכך נולד הצבע הכתום. 
>
> כן, כך נולד הצבע הכתום…״ 



החלטנו להתנסות במשחקי ערבוב צבעים ולא ככה סתם על דף אלא – להכין לנו ציור גדול בשלבים, כשכל יום נבדוק ערבובי צבעים אחרים ונראה איזה ציור מצטרף אלינו לדף...

התחלנו במיון צבעים- במרכז הכיתה עמדו שני צבעי גואש, אחד אדום והשני צהוב. בחרנו שני חברים שימיינו את המשחקים בהתאם לצבעים שלהם ויתאימו אותם לצבעי הגואש - למדנו להתסתכל ולראות אילו צבעים דומים אחד לשני ואילו שונים! 

אך לפתע התגלגל אלינו תפוז כתום! 

כתום? לאן נתאים אותו ? לאדום הוא לא דומה לצהוב הוא לא שייך! מה נעשה?

החברים היבטו אחד בשנייה וחיפשו רעיונות… חשבנו וחשבנו עד שגבע נזכר בשיר ששמענו קודם ואמר ״אולי נערבב?״

״מה נערבב את האדום עם הצהוב?״ שאלתי "בואו נראה מה יצא״

לקחנו דף גדול, עליו ציירנו תפוז עגול. צבע אדום בצד אחד וצבע צהוב בצד השני, בעזרת המכחול לקחתי קצת מזה וקצת מזה ואז הם ״התגלגלולולו, התבלבלולולו, השתוללולולו, הסתובבובובו והתערבבובובו וכך נולד הצבע הכתום!״ ואוו! 

אחרי כמה שניות של הלם טוטאלי מהתוצר שיצא לנו החברימות גילוי סימני התלהבות וסקרנות מדהימים וכך סיכמנו לעשות במשך כל השבוע. 

אז ביום אחר בעזרת אותה השיטה גילינו את הצבע הסגול של החציל ואת הצבע הירוק של המלפפון.

 התעמקנו בעיקר בצבעי היסוד. אותם אפשר לערבב וליצור מהם מגוון רחב של צבעים... תוך כדי שאנחנו מציירים, שמנו לב שהרקע לציורים שלנו נשאר לבן  ״חסר כאן צבע!" מעניין... באמת אין כאן צבע? 

למדנו שהלבן גם הוא צבע. צבע מאוד מיוחד בו הוא שאם נערבב אותו עם כל צבע אחר הוא יהפוך אותו לבהיר!  

מכאן התגלגל שיח שלם ומענין. מה זה בכלל בהיר? ומה ההפך? כהה... 

כיצד נמחיש את ההבדל בין צבע בהיר לכהה - ניקח את הלבן ואת הצבע היסוד הכי כהה שאנחנו מכירים כחול! 

כחול ולבן - מה זה מזכיר לנו? 

״לבן כמו קולורבי״, ״כחול כמו הים״… אולי על זה חשבו כאשר יצרו את הדגל שלנו? :)

ערבבנו את הקולורבי עם הים או יותר נכון את הלבן והכחול, בהיר וכהה, ומה יצא? תכלת! כמו השמיים שלנו. הכחול הכהה הפך לבהיר ונוצר צבע חדש . הלמידה המסתעפת הזו מפתחת אצל הילדימות כישורי הבנה מורכבת של מושגים ובעיקר מניעה אותם ללמוד ולחשוב חשיבה של "פתרון בעיות".

בעזרת ריבועי ספוג קטנטנים, אותם טבלנו בצבע התכלת, הוספנו שמיים לציור המשותף שלנו! 



**יום השואה וימי הזיכרון בגן**



ביום חמישי, מיד בסיום המפגש שלנו נשמעה צפירה. אתם בוודאי תוהים לעצמכם כיצד התנהלו הילדים שלכם בזמן הזה.

הכל תמיד הופך אצלנו לסיבה מצויינת ללמידה.  

קודם כל הכנתי את הילדים מראש וסיפרתי להם שהיום כשנסיים את המפגש שלנו נשמע צליל חזק ומתמשך ״טוווווו!…״

צליל עולה ויורד, צליל גבוה ונמוך. כאשר הוא עולה גבוה שומעים אותו חזק וכאשר יורד מטה שומעים חלש. 

נעמדתי והשמעתי להם צליל חזק ״טווווווו!!!״ וכל שירדתי מטה עוד ועוד הצליל הפך להיות חלש יותר! כך עשינו שוב ושוב :) 

סיפרתי לחברים שבזמן שנשמע את הצפירה אני אעמוד כמו פסל ולא אזוז עד שתיגמר הצפירה! 

אפשר להצטרף אלי ולעמוד כמוני או איתי יד ביד, אפשר לתת יד לחבר/ה, אפשר פשוט לשבת ולהקשיב לקול, אפשר להמשיך לשחק. כל אחד ואחת יכולים לבחור מה שהם מרגישים בנוח לעשות במהלך הצפירה.

והאמת? זה עבר פשוט מדהים! 

אלי, לילי ומאור עמדו בשורה והחזיקו ידיים, אלה ואווה בחרו לתת לי יד,גור נועה ואיתן הקשיבו לצפירה בישיבה. גבע, לולו,עומר, דניאל ולביא תופפו על הקיר. 



בזה מסיימת ההתעסקות שלנו בצפירה. אנחנו לא מדברות איתם על הסיבה שבעקבותיה אנחנו שומעים אותה, הילדים עוד לא נמצאים בשלב בו הם יכולים להכיל מידע מהסוג הזה



לילי סיפרה לנו שכשהיא שומעת בבית צליל חזק היא מאוד נבהלת! 

חשבנו ביחד מה אפשר לעשות אם נשמע את הצליל הזה כשנהיה בבית ונרגיש שהוא מפחיד אותנו? אפשר לתת יד לאמא ולאבא, אפשר לחבק בובה שאנחנו אוהבים. אפשר אולי לשבת ללכת למקום שבו אנחנו מרגישים רגועים ובטוחים. 

סיפרתי לחברים שכשאני קצת מפחדת אני הולכת לחדר שלי, יושבת על המיטה ומחבקת את הבובה שלי -  היא ממש עוזרת לי להירגע! 



**משחק בכיתה**

****

במהלך המשחק בכיתה מיינו את המשחקים המוכרים לנו לצבעים! 

לקחנו ארגז ולתוכו הכנסנו משחקים שונים, פירות וירקות, ברגים, קופסאות סבון ושמפו, קוביות, גלגלים, כוסות וצלחות, מכוניות וחיות. 

במרכז הכיתה חיכו לנו 4 קוספאות. אחת כחולה, שנייה צהובה, שלישית אדומה ורביעית ירוקה. 

את המשחקים מיינו ללפי צבעי הקופסאות והכנסנו אותם פנימה. עזרנו לחברים שלנו שקצת התבלבלו לחפש איזו קופסא מתאימה יותר. למדנו שבכל פעם אנחנו יכולים לקחת רק משחק אחד כדי שישאר גם לחברים שלנו. 

וממתינים בסבלנות עד שהחבר/ה עומדים לפניי יסיימו לבחור משחק מהארגז ורק אז אנחנו ניגשים לקחת אחד לעצמנו. 



**ארגז נעליים**

הקיץ בא ובחצר כבר חם - זהו זמן לטקס חדש!

ארגז חדש הגיע לכיתה שלנו! התסכלנו פנימה ובתוכו אין כלום! מממ… מעניין מה זה יכול להיות? מה שמים בתוך הארגז הזה? הסתלכנו עליו במחוץ, סובבנו כדי לראות את כל צדדיו ולפתע גילינו שלט! על השלט ציור של נעליים… 

״ארגז נעליים!״ לפני היציאה לחצר החמה נחלוץ נעליים ונניח אותם בתוך הארגז! אך מה נעשה עם הגרביים? יש לנו גם ארגז לגרביים? לא, אבל אפשר להכניס את הגרביים לתוך הנעלים ושם הם ישמרו! 



**   בחצר**



השבוע הטמפרטורות עלו ובזמן המשחק החופשי בחצר אפשר היה להרגיש את החום עולה ועולה! 

זה בדיוק לפתוח  את שולחנות המים שלנו לפעילות! 

מים, מים, מים! על המים שומרים ולא שופכים החוצה, לא משפריצים על חברים. השתמשנו בכוסות והעברנו את המים מכוס לכוס, הרמנו את הכוס גבוה ושפכנו חזרה לשולחן. 

שמנו לב שהבגדים שלנו נרטבים כאשר אנחנו משחקים עם המים. אבל זה לא נורא השמש מחממת ומייבשת את כל מה שרטוב! 

הכנסנו דליים של מים לתוך ארגז החול עירבבנו בין השניים ומה יצא? בוץ! 

אין כמו לשחק בבוץ ולשנות את המרקם של משהו מוכר למשהו חדש! 

אך מה עושים עם הידיים המלוכלות? הולכים לשטוף ידיים! 

ביום אחר עשינו יצירה משותפת לשמוליקים ולשולות עם צבעי קרח! הקפאנו בתבנית קרח צבעי גואש מעורבבים עם מים, הצבע קפא ועכשיו אפשר להוציא אותו מהתבנית ולצבוע! 

ככל שהשתמשנו יותר בצבע כך הוא התחמם ונמס והצבע טיפטף לנו על הידיים... חוויה מסקרנת מאוד.

   

התחלנו ליצור הפסקות מים יזומות בחצר - רגע שבו עוצרים את המשחק ויושבים סביב שולחנות הפיקניק להפסקה והתרעננות! בין היתר אנחנו מנוצלות את הזמן ליצירת שיח שבו אנחנו מדברים חשיבות שתיית המים,בודקים למי יש  בקבוקי מים שקופים ולמי אטומים, מוודאים שיש מספיק מים בבקבוק וממלאים מהמתקן במידה וחסר. 



**הודעות **

\* השבוע בחנו מחדש את עניין המריחה של הילדמות **בקרם הגנה** וגילינו שזה פשוט מבזבז לנו זמן יקר של משחק חופשי.

לכן מעתה נבקש  שתמרחו את הילדימות בבית (במידה ואתם מעוניינים), לפני היציאה לגן (זה תופס ל4 שעות לפחות) ואנחנו מצידנו נדאג שהילדמות ישחקו באיזורים מוצלים בחצר וישנם לא מעט כאלה. בגן כמעט ואין אזורי שמש בחצר וחלק מהלמידה היא לחנך את הילדימות להשמר מהשמש... 

\***	יום הזיכרון** - הגן מסיים את פעילותו בשעה 11:45. שימו לב שביום זה הילדימות לא אוכלים צהריים בגן תדאגו להיערך לזה בבית. למחרת חופשת יום העצמאות. חוזרים לפעילות ביום ראשון 18.5.19

\*	\*לא לשכוח סדינים רעננים ובקבוקי מים מלאים.

\*	ובנימה אישית תודה רבה לכל ההורים שבאו ולקחו חלק מיריד האביב המדהים שלנו! היה כיף מאוד לראות אתכם מסתובבים מחוייכים   

\*	לא לשכוח לשלוח תמונה אחת המייצגת את הסופ״ש שלכם בצורה הטובה ביותר עם הסבר קצר! 



**סופ״ש נעים ושימשי**

**ויקה, תמר. עינב וחולוד מאי שם בתאילנד (חוזרת אלינו ביום שני**)



## צעירים ב'- שולה

היה תענוג לפגוש את כולכם ביריד אביב השנתי שלנו! אין על קהילת גן ילדי הטבע. 

שבוע בסימן נחיתה

ביום ראשון נחתתי הישר לגן, הגעגועים והסקרנות לפגוש את הילדימות היו עצומים. התקבלתי בזרועות פתוחות...כמה טוב לחזור הביתה. 

אחרי שהשלמנו זמן חיבוקים ונישוקים, הילדימות פצחו בשטף של דיבור וסיפרו חוויות מחופשת פסח, ואני תהיתי אולי השמש של תאילנד שיבשה אותי מעט...  בשבועיים וחצי הם הספיקו לגדול כל כך?

החזרה מחופשת פסח תמיד מלווה בהרבה רגשות, מצד אחד הילדימות כל כך שמחים לחזור לשגרה ולפגוש את כל החברים, מצד שני אנחנו יכולים להיות מעט מבולבלים, מתגעגעים ועייפים, בכל זאת הרבה ימים בחיקם של אבא ואמא וללא הלו"ז המוכר של הגן. 

ביומיים הראשונים של השבוע התמקדנו אך ורק בחזרה לשגרה, ללא שום שינוי או פעילות שאינה מוכרת לילדימות, וזאת על מנת לרכך את הנחיתה לשגרה. 

ונחשו מה? זה עבד! 

הילדימות כל כך אוהבים וצריכים את השגרה שלהם, והשבוע הייתה הוכחה מצוינת לכך. 



**חופשי זה לגמרי לבד **

הילדימות עשו קפיצת מדרגה מטורפת, כיחידים וכקבוצה. אנו יכולים לראות את זה ברמת השיח שקפצה פלאים, בתקשורת בין הילדימות ובעיקר בעצמאות שהם מפגינים. 

עצמאות לא דופקת על דלתנו ביום בהיר אחד, אנחנו עוברים תהליכים רבים, לפעמים מורכבים, אבל בסופם אנחנו קוצרים את הפירות. 

העצמאות שאנחנו רוצים להעניק לילדימות היא לא תמיד הברירה הכי נוחה עבורנו, במיוחד כשאנחנו ממהרים ויש עוד משתנים ברקע...

הרי יותר מהיר וקל לנעול להם בעצמנו את הנעליים לא?. אבל חשוב לזכור שיש לנו תפקיד משמעותי בהקניית ההרגלים ליצירת העצמאות, כמו גם בדרישתה. זוהי בעצם קריאה לי אליכם להתחיל לאתגר יותר את הילדימות שלנו, גם בדברים שעד כה היו נראים לכם פחות רלוונטיים עבורם, הם רוצים וצריכים את זה.

 

ארוחת הבוקר שלנו היא דוגמה מצוינת לתהליך של עצמאות אליו אנחנו מייחלים להגיע ממש בקרוב. 

במהלך כל השנה אנחנו עובדים על הקניית הרגלי אכילה נכונים ובריאים, לקראת פסח הכנסנו גם את אלמנט הבחירה וההתנהלות העצמאית. 

עד כה הילדימות התרגלו שאנחנו מחלקות להם את הצלחות, השבוע התחלנו לקחת צלחת באופן עצמאי ולהתיישב איתה ליד השולחן. בתוך הפעולה הקטנה הזו יש המון אלמנטים של למידה. 

אנחנו בוחרים לבד את צבע הצלחת, 

לוקחים אותה מראש הערימה ולא מהתחתית, 

מחזיקים את הצלחת ביציבות שלא תיפול,

מניחים צלחת על השולחן ומתיישבים בעצמנו על ידה. 

השלב הזה הוא רק חלק קטן ממתכונת ארוחת הבוקר אליה אנו שואפים להגיע, הבופה! עליו תקבלו פרטים נוספים בהמשך... 

ואם כבר עצמאות... זו הזדמנות מעולה לספר לכם על מסיבות התחתונים שערכנו השבוע לגולי ומיה! 

כמו שאתם בוודאי יודעים, יש לנו כמה ילדימות שנמצאים בתהליך של פרידה מהחיתול. 

זהו אמנם תהליך אישי, אך הוא רלוונטי ומסקרן את כולנו. 

התחתונים הן גולת הכותרת של התהליך, אנחנו מקבלים אותם אחרי שעברנו את כל שלבי הגמילה ואנחנו עושים את הפיפי והקקי שלנו רק בשירותים. 

המסיבה שלנו מתחילה בקפיצות וריקודים לצלילי השיר שמסמל את העצמאות שלנו,[ חופשי זה לגמרי לבד של להקת בנזין ](https://www.youtube.com/watch?v=KWo7pkOJPo4&t=103s)

גולי ומיה הציגו בפנינו מספר תחתונים שהביאו איתן מהבית, אחרי התלבטויות והתחבטויות בחרנו את התחתונים המועדפות להיום. סיפרנו שבכל בוקר, לפני שיגיעו לגן הן יבחרו תחתונים ויבואו איתם לגן. הן הדגימו לנו איך לובשים את התחתונים, והזכירו לנו שהחלק הרחב יותר מכסה את הטוסיק. 

שחק שאל למה צריך בכלל לכסות את הטוסיק? שאלה מצוינת...

לתחתונים שלנו יש תפקיד חשוב, הם גם מגנים עלינו מפני לכלכוך כמו חול.. והם גם עוזרים לכבד את הפרטיות שלנו. 

כל החברים מחאו כפיים סוערות למיה וגולי האלופות וכמובן באו לחבק ולנשק... : ) 

יצא לי לשמוע מחלקכם שאלות ותהיות בנוגע לנושא הזה, חשוב לי להבהיר ולהזכיר שהגישה שלנו בגן לגבי גמילות היא מאוד ברורה ומדויקת, ואנחנו פועלים עם כל הילדימות באותה גישה בדיוק, כל אחד בהתאם לקצב ולצרכים שלו.

לא ניתן וגם לא רצוי לזרז גמילה כי אנחנו חושבים שכרגע זה הזמן/העונה/הטיימינג הנכון, ההשלכות של זה על הילדימות הן שליליות. 

תסמכו עלינו ותהיו בתקשורת לגבי התנהלות חריגה סביב הנושא. אם הייתה כזאת, ואתם לא בטוחים תמיד תשאלו. בשביל זה אנחנו כאן. 

**נוהל קיץ בחצר**

השבוע מזג האוויר החליט לאתגר אותנו, ואנחנו הוכחנו שקצת חום (שלא נאמר שרב), לא ישבור אותנו! 

זו הייתה הזדמנות מצוינת לתרגל את נוהל הקיץ שלנו. 

מים, מים ועוד קצת מים. 

שולחנות מים עם משחקים,  

מים בארגז החול (כי מה יותר כיף מבוץ קריר ביום חמסין) 

עם כל הכיף שבפעילויות מים, אנחנו לומדים גם לקחת אחריות ולא לבזבז מים באופן מוגזם. 

והכי חשוב, הפסקות מים יזומות ומהנות. 

מצאנו לנו פינה נחמדה בחצר עם שולחנות פיקניק בהם ישבנו להפסקות מים. 

תוך כדי שאנחנו שותים, אנחנו מפטפטים ומזכירים למה בכלל חשוב כל כך לשתות...

אנחנו מתבוננים בבקבוקים שלנו ותוהים איך נדע האם הם מלאים או ריקים?

דרך הבקבוקים השקופים קל לנו לראות את המים.. בבקבוקים האטומים אפשר להרים ולבדוק האם הבקבוק שלי כבד או קל. 



**פרויקט כלי תחבורה יצא לדרך **

לאחרונה ניכר שהילדימות מפגינים עניין רב בדרכי הגעה ממקום למקום, במרחקים, ומספרים הרבה סיפורים אישיים סביב כלי תחבורה שהם מכירים, אז החלטנו לקחת את הנושא צעד אחד קדימה ולהפוך אותו לפרויקט כלי התחבורה של שולה.



כל שבוע נקדיש זמן להעמקה, שיח ופעילויות סביב כלי תחבורה אחר, מעניין לאן נגיע...

השבוע התחלנו בכלי תחבורה שעורר עניין ושאלות רבות...

המטוס! 

השבוע חקרנו את המטוס מכל הכיוונים, הגודל שלו, הצורה, הכנפיים, הגלגלים...

דיברנו על בטן המטוס ומה מסתתר שם? אולי אוכל, אולי מתנות...

ליעדי סיפרה לנו שאבא יאיר נמצא גם הוא באווירון ויש לו הרבה מתנות!

אללי שיתפה אותנו בחוויות מהטיסה שלה עם אמא מיכלי ואבא מור 

תותי סיפרה שגם היא ממש בקרוב תטוס במטוס גדול... 



בתחילת השבוע צפינו בסרטון בו המטוס ממריא ועף לו לשמיים. החברים ביקשו שאראה את הסרטון בלי ווליום, כי יש לנו כמה חברים שקצת חוששים מרעשים חזקים. 

שאלנו הרבה שאלות סביב נושא ההמראה, האם הוא נוסע מהר או לאט, מדוע צריך מסלול למטוסים ועוד ועוד... 

ואיך המטוס הגדול הזה מצליח להרים את עצמו לשמיים? 

אהה, למטוס יש מנועים גדולים וחזקים, שנותנים לו המון כוח. 

חשבנו מה נותן לנו כוח? מה המנוע שלנו?

מנור אמרה שאמא ואבא עוזרים לה 

שחק אמר שהוא נותן חיבוק לקרנגי הכלב שלו בלילה

מיה אמרה שאבא ואמא עוזרים לה להתלבש 

גם האוכל שאנחנו אוכלים נותן לנו הרבה כוח... 

ליעד סיפרה לנו על ארוחת הבוקר שסבתא ציפי הכינה לה שנתנה לה הרבה כוח!



אחרי שעסקנו הרבה בחיצוניות המטוס, רצינו לדעת מה קורה שם בפנים?!

אז יצרנו לעצמנו מטוס דמיינו משלנו...

בנינו אותו עם כיסאות וכריות שיהיה לנו נוח

ואפילו הבאנו איתנו כל מיני אביזרים שמתאימים לטיסה

הצגנו את האביזרים ואני שאלתי את החברים מדוע הם חושבים שצריך כל אחד מהאביזרים הללו. 

כרית לצוואר, כיסוי עיניים, אוזניות, אטמי אוזניים ושמיכה. 

כל חבר בתורו בחר אביזר אחד ועלה לטיסה בקריאה של הדיילת שירז. 

למרות כיסי אוויר בדרך נהנינו מאוד מהטיסה ובעיקר מהשירות 

נחתנו מרוצים במיוחד, וכששאלתי את החברים איפה בכלל נחתנו? 

קיבלתי תשובות מגוונות.... בתאילנד, בארץ התותים, אצל ד"ר מיכאל, אצל סבתא ציפי, בגן! כל אחד והדמיון שלו... 

אחרי שיצרנו וודאות רבה הרבה יותר לגבי כל סוגיית המטוסים, 

חזרנו לצפות בסרטון ההמראה הראשון שראינו, הפעם עם ווליום. 

לפני הצפייה עשינו הכנות. 

לפעמים אנחנו מפחדים מרעשים חזקים ולא מוכרים...זה טבעי.

למה המטוס עושה כזה רעש חזק? אה המנועים, אנחנו כבר מכירים אותם. 

מה עוד אנחנו מכירים שעושה רעשים חזקים? 

רוח, ציפורים, רעמים.. החברים נתנו המון דוגמאות. 

גם אנחנו יכולים לעשות רעשים חזקים! תרגלנו כל מיני קולות חזקים ואפילו נהנינו מזה. 

פתאום ראינו שגולי מניחה ידיים על האוזניים. 

כנראה שהרעש לא כל כך נעים לה... שאלנו את גולי האם עזר לה להניח ידיים על האוזניים?

הצענו דרכים נוספות להתמודד עם רעשים חזקים שאנחנו לא אוהבים

אפשר להחזיק ידיים, אפשר לתת חיבוק, אפשר לעצום עיניים...

הצפייה בסרטון הייתה הרבה יותר קלה עכשיו כשאנחנו יודעים איך להתמודד. 

מנור הביאה לנו מטוס מהבית שליווה אותנו במהלך השבוע וממש נקשרנו אליו. 

הצענו שמי שקשה לו יוכל גם להחזיק חזק את המטוס צעצוע. 



**ביום חמישי הגיעה הצפירה**

אחרי שעסקנו כל השבוע בסוגיית רעשים חזקים וכיצד אנחנו מתמודדים איתם, הצפירה הייתה סיומת מעניינת לשבוע הזה. 

סיפרנו לחברים שהגננות יעמדו ויקשיבו לצפירה ומי שירצה יוכל להצטרף ולעמוד יחד איתן. 

ולמי שיהיה קשה זה גם בסדר, הילדימות לבד כבר הציעו דרכי התמודדות.  

חשוב לציין שהגישה בגן לא דוגלת בהסברים סביב יום השואה והזיכרון, זה עוד לא רלוונטי לגילאים שלנו. אנחנו מדברים עם הילדימות על ההקשבה לקול הצפירה ומסבירים מהיכן היא מגיעה. 

אנחנו לא אומרים לילדים שאסור לדבר או לשבת, אנחנו מציעים להם להצטרף אלינו והם באופן טבעי מאוד עושים זאת.  

עמדנו כולנו יחד, נתנו ידיים למי שצריך והקשבנו, זה היה רגע מאוד מעצים. 

\*\**

שיר חדש שהתווסף[ לפלייליסט המפגש שלנו בבוקר, ](https://www.youtube.com/watch?v=L99CasQI5kI)



מסיבת סוף המפגש שלנו בסימן אביב, שהילדימות ממש אוהבים!

הנה השירים ששמענו השבוע: 

 [איך יודעים שבא אביב](https://www.youtube.com/watch?v=OFrRQMfst-M)

[ מי שלא מביט מפסיד](https://www.youtube.com/watch?v=2ld48DxIQ_U)

[ פרח לפרפר](https://www.youtube.com/watch?v=jPCEcucr7S0&t=31s)

[ חיפושית פרת משה רבנו ](https://www.youtube.com/watch?v=S-NRtOOfjG4)



**הודעות ועדכונים**

•	הבהרה לגבי** קרם הגנה-** החצר שלנו מוצלת במהלך רוב שעות היום, ובכל זאת ביקשנו מכם להביא קרם הגנה למקרה הצורך.

חשוב להדגיש שהאחריות על מריחת קרם הגנה (שמספיקה ל4 שעות) היא שלכם. מרחו את הילדים בבוקר לפני ההגעה לגן. 

•	**לבוש לגן-** חולצה קצרה וחולצה ארוכה דקה מעל. 

•	סנדלים עם אבזמים מהווים מכשול עבורנו ואנחנו לא מצליחים לחלוץ ולנעול לבד. זה מתסכל. סקוצ'ים, סקוצ'ים, סקוצ'ים. 

•	בהמשך לפרויקט כלי התחבורה שלנו ולקראת יום העצמאות אשמח ששני הורים יתנדבו להביא לשבוע הבא אופניים (איזון או גלגלי עזר). כמובן שנשמור עליהם. 

•	תמונה אחת מהסופ"ש שלכם, עם הסבר קצר

•	מגבונים לחודש מאי- שתי חבילות לילדי חיתולים, חבילה אחת לגמולים. 

•	סדינים רעננים ובקבוקי מים מלאים



**שבוע נעים ומלא בעצמאות, **

**שירז ואלינור**



## בוגרים א'- תקווה



שבת שלום 

נתחיל מאיחולי מזל טוב לעמנואל המקסים שלנו שחגג איתנו יום הולדת השבוע. מאוד נהננו להכיר את האולדושקי שזה מין פנקייק רוסי וכמובן גם מהפירות ועוגת הגזר.



רצינו להודות לכם הורים יקרים ויקרות על לקיחת חלק ביריד האביב השנתי שלנו בגן. היה מרגש לראות אתכם מפעילים את הדוכנים יחד עם הילדים, מסתובבים, קונים וכמובן תורמים! היה ממש כיף לראות את כולכם באווירה קלילה ומשוחררת.

תודה לכל מי שלקח חלק והפך את האירוע הזה לבלתי נשכח עבור הילדיםות, עבורכם ההורים ועבורנו - הצוות!



**האביב בעיצומו!**

עונה כל כך הפכפכה!

בבוקר אנחנו מגיעים עם חולצות ארוכות ובמהלך היום מסירים שכבות ממש כמו בצל שמתקלף.

הסנדלים יצאו מהארון,

אנחנו נהנים לחלוץ את הנעליים כבר מהבוקר,

והאנרגיות עולות!

השבוע היה בסימן חזרה לשיגרה.

הילדיםות חזרו בהתלהבות רבה מהחופשה ומאוד שמחו לשתף בחוויות שלהם מחופשת הפסח. עם זאת, גם החזרה לגן ולשיגרה מילאה אותם בהתלהבות והחזרה היתה חלקה וקלילה. 



**בחצר**

> "על הקיר טיפס לו עכביש קטן
>
> טיפ טיפות הגשם גירשו אותו מכאן!
>
> אז יצאה השמש ייבשה את כל הגן
>
> ועל הקיר טיפס שוב עכביש קטן."



השבוע במהלך המשחק בחצר, יהונתן הבחין שבתוך הבית מסתתר לו עכביש. הוא קרא לחברים ולחברות מתקווה להתבונן, ויחד הבחנו בקורים ובעכביש. מידי יום המשכנו לעקוב ושמנו לב שלעכביש שלנו הצטרפו עוד חברים וכמות הקורים גדלה. ואז עלו לנו כל מיני שאלות.

מה העכביש אוכל? חרקים קטנים!

למה העכביש יוצר קורים? כדי לתפוס חרקים למאכל!

כמה רגליים יש לעכביש? 8 רגליים!

כמובן גם נזכרנו שספיידרמן שאותו הילדים כל כך אוהבים הוא בעצם איש העכביש וגם הוא יוצר קורים ממש כמו העכביש בטבע.

אחרי שראינו את העכבישים בחצר, הכנסנו את העכביש גם לפעילות בגן. התהלכנו כמו עכבישים בחדר ושרנו את השיר על העכביש עם תנועות ידיים. אנחנו מאוד אוהביםות בגן לקחת את מה שהילדים אוהבים ומגלים ולפתח ולחקור אותם. 



מזג האוויר החם זימן אלינו אל חצר הגן משחקים נוספים ומרעננים... משחקי המים!

אז השבוע פתחנו את שולחן המים. אל שולחן המים הצטרפו סקוצ'ים וסמרטוטים והילדים בחרו לקרצף ולנקות את המשחקים בחצר. את הבובות, את הלגו, וגם... את הבתים, את קיר הטיפוס..

תוך כדי קרצוף, עידו שם לב שבמקום אותו אנו מרטיבים הצבע משתנה והופך כהה יותר. בעצם ככה אנו יודעים אם משהו רטוב או יבש. כשהצבע התבהר הבנו שהחלק הזה התייבש והזמנו חברים לחזור ולשחק במשחק.

בנוסף, המים נכנסו אלינו אל ארגז החול בתוך כלים גדולים וקטנים. עמנואל מאוד נהנה מלערבב את החול והמים והסביר שיחד יצר מהם בוץ.



**מלצרים וסועדים!**

בין לבין כל הנושאים שנלמדים והפעילויות המתוכננות יש גם זמן למשחק מאולתר.

השבוע שיחקנו במסעדה!

לקחנו צלחת גדולה כמגש וקופסא מלאה בצעצועי אוכל, ילד אחד הוא המלצר, וילד שני הוא הסועד.

במשחק נדרש מהילדים לתקשר, לדוגמא פלג שאל את ליאו מה הוא רוצה לאכול, הקשיב וזכר, וליאו הקפיד להיות ברור בשביל שפלג יזכור.

אחרי שלקחו את ההזמנה, שמו את הירקות במגש ועכשיו הגיע הזמן ללמידת יכולת שיווי משקל, הרי האוכל יכול ליפול מהמגש בקלות, אז עבדנו על כיצד להרים את המגש עד לסועד בצד השני של החדר.

עידו שלנו הראה לנו שנוח לו להתחיל מהרצפה,להרים את המגש לאט לאט עד שמגיעים לעמידה ואז למקם את הידיים מתחת למגש כדי לאחוז בו בזהירות, עידו הלך בזהירות אך בזריזות, רגל אחר רגל ושמר על יציבות המגש לתומר והגיש לתומר את ההזמנה שלו!

כעת אנחנו שוקלים לפתוח מסעדה, 

נא להזמין מקומות!



** הניסוי של פלג**

בוקר אחד פלג ניגש אלינו נרגש וסיפר על הספר ד"ר מולקולה ועל הניסוי שכבר צלח אצלו בבית.

התעניינו וחשבנו שיהיה שווה לנסות כקבוצה את אחד מהניסויים!

בחרנו בניסוי שכבות- הצגנו לילדים את החומרים ויצרנו סביבם שיח, קודם סבון כלים, שמן ומים- מה התפקיד שלהם? איך אנחנו משתמשים בהם? התייחסנו לצבעים ולמרקמים שלהם. דיברנו על כוסות הזכוכית שהבאנו, דיברנו על השקיפות שלהם ועל מה שנשפוך בתוכם. אדם הדגיש בפנינו כי הכוסות האלו שבירות! שאלנו- מה יקרה אם הן יפלו על הרצפה? הן ישברו, זכוכית היא שבירה. ועץ? קרש החיתוך העשוי מעץ, גם הוא שביר באותה המידה? נבו אמר שהוא חושב שלא... ואכן עץ הרבה יותר קשה לשבור. 

הניסוי החל!

ביחד עם פלג שהסביר לנו שלב שלב איך לעשות ניסינו וטעינו וניסינו שוב, החומרים השונים היו אמורים ליצור שכבות נראות לעין בתוך הכוס אבל משהו התפקשש... זה קורה לפעמים!

שפכנו את החומרים, אבל לא בסדר הנכון. השמן וסבון הרחצה התערבבו, פלג עמד על הטעות ואנחנו התחלנו את הניסוי מחדש... הפעם ראינו ממש שלוש שכבות שאינן מתערבבות. בכל זאת רצינו נסות, לקחנו כף עץ וערבבנו... הכל התערבב אבל לאט לאט ראינו איך שוב החומרים נפרדים והופכים לשכבות נפרדות... כן... שמן לא מתערבב עם מים! לא משנה כמה נערבב, הם יפרדו שוב.





**מים מים מים**

עם בוא גל החום שפרץ אלינו השבוע ללא נימוס הדגשנו את חשיבות המים ועלינו מדרגה איתה.

כשאנחנו יושבים ביחד עם בקבוקי המים התחלנו לשחק משחק של שתיית מים, כל זמן שאנחנו מוחאים כפיים. הילדים שותים, משחק קל שהילדים מאוד נהנים ממנו ועוזר לנו לשים לב לשתייה שלהם! כשאנחנו עוצרים, מספיקים לשתות ולוקחים נשימה עמוקה לקראת סבב השתיה הבא.

הבקבוק שלנו- אנחנו כבר עצמאיים ואחראיים למילוי בקבוקי המים שלנו. ביציאה לחצר התיישבנו ליד טרמוקן המים שלנו ודיברנו. המטרה היא להעביר את האחריות על בקבוקי המים באופן מוחלט אל הילדימות (בהדרכתנו כמובן)

שאלנו שאלות כמו-

הבקבוק שלי מלא או ריק?

איך נדע שהבקבוק שלנו ריק? 

הבקבוק שלנו שקוף או אטום? 

אולי... נשקשק אותו? הוא משמיע רעש או מרגישים רעד בפנים?



ואם הבקבוק ריק אפשר למלא במתקן המים בחצר!

גם הפעולה הזאת דורשת שיח והגדרת גבולות, המתקן מסקרן ממש וכיף להשתמש בו אבל הוא גם לא משחק, אנחנו צריכים להתחשב בחברים שלנו שגם צריכים למלא מים!

אז מסובבים את הברז וממלאים כמעט עד הסוף וסוגרים לפני שנשפכים המים.

התחלנו דרך שתלמד את הילדים עוד על העצמאות וההקשבה העצמית שלהם.



**הצפירה**

יום הזיכרון לשואה ולגבורה צוין השבוע בארץ, אנחנו לא מציינים אותו מול הילדים אבל כך או כך הילדים חווים את הצפירה כמו כולם, והיה צורך להתכונן לכך כדי שהסיטואציה המעט מלחיצה תעבור בקלילות.

התחלנו עם שיח והשוואה לצלילי היום יום- נשמע כמו אמבולנס או אוטו, וציינו שהצפירה יותר חזקה ויותר ארוכה.

ברחובות ישנם עמודים ועליהם רמקול גדול שמשמיע את הצפירה.

שאלנו- מי עוד שומע את הצפירה? מאיפה הקול בוקע? מה נעשה בצפירה?

שיתפנו כי בזמן הצפירה, המחנכות והמחנכים יעמדו ולא יזוזו. זה זמן לעמוד ולעצור להיות בשקט ובשליטה, אפשר לחשוב על האנשים שאנחנו אוהבים ולהזכר ברגעים מרגשים. 

 כשהגיע הזמן, נעמדנו בשני מעגלים וחיכנו לצפירה. כשהתחילה, החזקנו ידיים. הסברנו שאנחנו נעמוד ביחד רק דקה בשקט  ושוב הזכרנו שכולנו ביחד.

הילדים התמודדו עם הצפירה בצורה מהממת! כולם פשוט עמדו, חלק גם קצת צחקקו ואמרו "הנה הצפירה". בסיום, חיזקנו ושיבחנו בישיבה ודיברנו שוב על הרגשות שלנו ומה שחווינו.

היה לילדים מעניין לדעת שהצפירה היא רק דקה אחת! רובם אמרו שהצפירה הרגישה כמו המון זמן ובאמת הורגש- כשעומדים ולא מדברים דקה אחת יכולה להרגיש כמו המון זמן.

סיימנו בעוד חיזוקים והמשכנו כרגיל בסדר היום שלנו (:





**מוזיקה ללב היא חודרת**

השבוע נהננו משירים של כוורת האגדית! השירים מאוד אהובים ע"י הילדים והקימה משנת הצהריים היתה ממש מהירה בזכותם. למשל:

[נתתי לה חיי ](https://youtu.be/orkXG-xXO-k)

[גוליית ](https://youtu.be/B0xWYu3zasE)

בנוסף, התחלנו לשמוע בטקס המזרונים שלנו את השיר של[ רדיוהד no surprises](https://youtu.be/u5CVsCnxyXg). שיר שמאוד נעים להרגע איתו. 

הודעות חשובות

\# סדינים רעננים ובקבוקים מלאים

\#שמות על הטיטולים, בגדים להחלפה (חשוב שיהיו 2 זוגות תחתונים ו2 זוגות מכנסיים) ושקיות לשים את הבגדים המלוכלכים.

\#אנחנו עובדים כעת בשיטת הבצל- בבקשה שימו לילדים חולצה קצרה מתחת לארוכה כדי שנוכל להוריד את הארוכה כשמתחמם. חולצה ארוכה כבר ממש לא מתאימה לשעות הצהריים הלוהטות.

\# מוזמניםות לשלוח תמונה עד 8:00 בבוקר מהסופ"ש לאדריאן.

\#חודש חדש- זה הזמן להביא מגבונים ולעדכן בלוח בשירותים. 

\#השבוע יום העצמאות. ביום רביעי מסיימים ב11:45 . שימו לב שביום זה לא מוגשת ארוחת צהרים... ובחמישי יום העצמאות חופש. חוזרים לגן ביום ראשון

\# שימו לב כי אנחנו לא מורחים בגן קרם הגנה, זה גוזל מאיתנו המון זמן. החצר ברובה המוחלט מוצלת, והתפקיד שלנו הוא לחנך את הילדימות להשמר מהשמש. המעוניינים, מוזמנים למרוח את הילדימות בבוקר לפני הגן  זה מחזיק את שעות החצר. 





**נתראה בראשון,**

**רעות,אדריאן, תמר ועינב**

** **

## בוגרים ב'- יעקב



את השבוע בחרנו להקדיש לחג האביב שסוף סוף הגיע 

הפריחה מקשטת את הרחובות, השדות, הגינות והמרפסות

המון חרקים הגיעו גם הם לחגיגת צוף פרחים מתקתק…דבורים, פרפרים ,נמלים, וכן גם יתושים מציקים.

בטיול בוקר בחצר גילינו עלים חדשים על עץ האבוקדו, קורי עכביש במקומות מיסתור, חיפושית שחורה, פרחים חדשים באדניות ועץ שסק מקושט בכתום ממש מעבר לרחוב. 

השינויים האלה בזכות קרני השמש הנוגעות בכל, יוצרות פינות יפות וצבעוניות ממש כמו בציור.



**יצירת אביב- ציור כיצירה**



כשאנו אומרים יצירה הילדימות מקשרים לפעילות בהדבקה, ציור בגואש, פסטל…. פלסטלינה או חמר- המוכר והבטוח שלהם לכן פתחנו בלהתבונן [בציור בנושא אביב.](https://www.art2rent.co.il/files/catalog/source/6050_001_ART2RENT.jpg)



פריחה צבעונית .. זיהינו את הצבעים את כל קשת הגוונים של הסגול, כתום,אדום, ירוק ולבן.

חשבנו על האיש/ה שציירו את הציור הזה האם הם עמדו בשדה וציירו מה שהם רואים, האם זה היה חלק מטיול…. הבנו שלספר סיפור למשהו שאין לו מילים יכול להיות ממש כייפי ומפתיע.



**מוסיקה כיצירה**

****

עוד יצירה רק קצת שונה…

יצירה מוסיקלית כלי נגינה שונים מנגנים יחד ויוצרים קצב הרמוני משותף….

חילקנו את הקבוצה ל2- חלק מתופפים על הריצפה וחלק מנגנים בחליל… החלטנו על זמן להתחיל יחד ומנגנים… תופים חלילים כמה רועש לא שומעים דבר.

עצרנו הכל ושאלנו למה זה לא נעים לנו?

במהלך שייח עם חבר/ה אנו יודעים שכשהיא מדברת אני מקשיבה וכשאני מדברת היא מקשיבה, ברגע שנדבר יחד לא נשמע אחת את השניה.

כך גם במוסיקה.

החלטנו לבחור חבר/ה להיות המנצח/ת שלנו.

התפקיד שלו/ה זה לומר לנו מתי תורנו לנגן.

כשהוא מצביע לחליל חליל מתנגן וכשעובר לתופים החלילים עוצרים והתופים מתחילים.

זה עבד נהדר, פתאום לא היה כל כך רועש.

הצלחנו ליצור קצת סדר בבלאגן המוסיקלי שלנו.



[הקשבנו לויואלדי - אביב ](https://youtu.be/F-x_rfD6C-o)



מוסיקה ללא מילים רק כלי נגינה גם פה זו הזדמנות מצויינת להשתמש בדימיון וליצור סיפור משלנו.



בהתחלה רק הקשבנו, ניסינו לזהות את הכלים ושמענו כמה סדר יש בתוך היצירה הזו.

בפעם השנייה סיפרנו סיפור על גינה רדומה הממתינה לקרני השמש האביביות … כשהן מגיעות הן מחממות לאט לאט את האדמה הקרה.

הגבעולים מתחילים לצאת, הפרחים פורחים ,נפתחים ומסתכלים לשמש בחיוך….משב רוח קל מביא איתו ריח מתקתק של פרחים וחרקים רעבים .



קמנו גם אנחנו בהתחלה שכבנו על הריצפה כאדמה מנומנמת… התחממנו מקרני השמש…התרוממנו לאט לאט..צמחנו ופרחנו וכשהמוסיקה הפכה למהירה יותר כולנו פרשנו כנפיים והפכנו לחרקים המחפשים צוף טרי וטעים.



**הלו יעקב - ציירים וציירות**

על קירות הכיתה פרשנו דפים לבנים וגדולים.

שולחנות ארוכים המתינו עם צבעי גואש בגווני האביב.

החברימות בחרו מקום ומכחול…. 

אנו מציירים יצירה לאביב!

חזרנו לתמונה שליוותה אותנו השבוע הצבעים, הפרחים זו ההשראה שלכם (השראה מילה חדשה)  

השמענו את היצירה של ויואלדי ברקע והיה מדהים לראות אותם.

ניגשים לטבול מכחול, נותנים מקום לחבריהם, חוזרים לדף מציירים ומסבירים לחבריהם את סיפור הציור שלהם. 

הם ציירו קרוב ל35 דקות ואנחנו אלה שזירזנו לסיים.

החברימות שרצו לספר מה ציירו אמרו-

דף עם המון נקודות צבעוניות, אלה הפרחים של האביב.

מטוס הטס מעל ומתבונן בשדות פורחים 

רכבת שנוסעת בין פרחים

היה כל כך כייף לשמוע אותם באמת מחברים את הנושא ליצירה שלהם ולא באמת משנה מה צוייר שם וכמה זה באמת דומה.

העיבוד שנעשה במוח שלהם הסיפור שסיפרו לעצמם בזמן הציור, זה מהמם.





**יריד האביב**

לכבוד היריד שלנו דיברנו יחד על דוכנים, תרומה, קנייה.

אני אתן מעצמי בשביל אחר, זה עושה נעים לתת, 

ביריד שלנו אנו מוכרים דברים משומשים, חדשים, כאלה שהכנו לבד וכל זה כדי שנוכל לתת לנשים שאין להן.

ממש כמו שאבחר לקחת את רוב הלגו אלי ולשאר החברימות לא יהיה. בגלל שאכפת לי מחבריי אני אחלוק ואתן מעצמי.

תודה לכם שמכרתם, קניתם ונתתם לנו סיבה לעשות זאת שוב ושוב ושוב.

הקהילתיות שלנו מדהימה אותי בכל פעם מחדש, משפחה אחת גדולה הנרתמת ל-עשיית טוב.



התרומה שלנו, הלו יעקב ליריד אלו הקונוסים המהממים של עמדת הפופקורן(:

צבענו ב3 שכבות 

בצבעי פסטל, טושים וטושטושים בעמדות שונות עבדנו כצוותים ויצרנו קונוסים מקושטים בחותמת הגן המרהיבה שלנו.





**ניסוי במשפט משותף - פינוק חמישי**

היום יום חמישי- חמישי.

בחרנו חבר שיהיה המנצח החברימות עמדו ממול.

הסברנו שכדי שתהיה הרמוניה צריך להתחיל יחד.

כדי להתחיל המנצח ירים את ידיו.

וכשהוא ירים את ידיו שוב אנו מגבירים את הקול.

אחרי כמה ניסיונות הצלחנו (:

 



**צפירה**

את ההכנה לצפירה התחלנו יום קודם דיברנו על סוגי צפירה שונים שאנו מכירים .. הילדימות אמרו- אמבולנס,משטרה, כבאית, אוניה, אזעקה כל אחד והקול שלה.

שמענו את הצפירה שמנו לב שהיא עולה ועולה ועולה …..

את הצפירה משמיעים ברמקולים במקומות ציבוריים כמו בתי ספר, עירייה קניון גדול ועוד….

כך כולם שומעים יחד .

מה עושים בצפירה? עומדים.

אפשר לחשוב על היום שלי או מה אני רוצה לאכול לארוחת בוקר, על הצפירה והרמקול הגדול על אבא ואמא שעומדים גם הם מעניין איפה?….

ראינו סירטון שבו הצירה מושמעת והכל הרכבים עומדים בצד האנשימות יוצאים בזהירות ועומדים,כולם יחד.

2 דקות לפני הצפירה נעמדנו במעגל שמנו לב שהאחיזה שלי ושל החבר נוחה ונעימה לא חזקה מידי … המתנו בשקט והנה הצפירה.

הם עמדו התבוננו אחד בשניה, היו בשקט והמתינו.

כשנגמרה הצפירה התאחדנו לחיבוק הלו יעקב משותף, מלא בגאווה בקבוצה בוגרת ומכילה.



**בגזרת האדניות **

****

אחרי חופשת פסח גילינו שלאדניות שלנו קצת קשה בחום השמש וכמעט הכל התייבש לנו אנו מעבירים לאזור מוצל יותר ובתקווה נצליח להציל את מה שנותר החזיקו לנו אצבעות(:



**הודעות ועידכונים**

****

יום א׳ בנוהל סדינים רעננים ובקבוקי מים מלאים.

שימו לב לבקבוקים האלה הם מלכודת לעובש ושאר מזיקים במיוחד אלו עם המנגנונים.

חוץ מהפן הבריאותי המים פחות טעימים והילדימות פחות שותים.



אם עדיין הבקרים קצת קרירים דאגו שהילדימות ילבשו חולצה קצרה מתחת לארוכה.

שימו  בתיקים סט בגדים אפילו שניים נוספים אלו ימים של משחקי מים ובוץ .

אם יש צפי ליום חם אנא מירחו את ילדכם בקרם הגנה בבוקר, בגן אנו לא מורחים את הילדימות.



מגבונים לחודש מאי חבילה לילד/ה נא הכניסו לשידת ההחתלה וסמנו שת שמכם משום מה העמודה שלנו נותרת ריקה למעט בודדים.



**שבוע נעים**

**אורטל ודור **
