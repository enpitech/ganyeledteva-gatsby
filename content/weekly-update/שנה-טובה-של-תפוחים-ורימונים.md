---
title: שנה טובה של תפוחים ורימונים
date: 2022-09-22T19:26:32.167Z
---
**שבת שלום לכל משפחות הגן!**

כמה תזכורות והודעות לפני שניכנס לעומק העדכון:

1. **שעות ההגעה לגן**: איזה כיף - הסתיימה ההסתגלות! כולם כבר עושים ימים פחות או יותר שלמים בגן. זה הזמן להזכיר את שעת ההגעה לגן:

**בצעירים 7:30-8:30**,

**בבוגרים 7:30-9:00.**

**מדוע זה חשוב לנו?**

בשעות אלה שתי השכבות כבר מתחילות בסדר היום ובפעילויות השונות. הגעה לאחר שעה זו גוזלת מהילדימות את הכניסה המדורגת לפעילויות ואת טקסי הבוקר שלנו. בנוסף הצוות כבר עסוק - לכל אחת יש תפקיד במהלך היום. אם אנחנו מגיעות לשער לאסוף ילד.ה שאיחרה, מחנכת נאלצת לעזוב את הקבוצה בפנים.

כמובן, מדי פעם יש תור בטיפת חלב/בדיקת דם/תור במשרד הפנים - במקרים אלה יאושר איחור בתיאום מראש עם הקפטנית. בכל מקרה, ניתן להגיע לגן עד השעה 11 לכל היאוחר. שימו לב כי אם איחרתם, יתכן ויידרשו לנו כמה דקות להתפנות לבוא לקחת את הילדימות מהשער. אנא התאזרו בסבלנות, נגיע מיד כשנתפנה. 

2. **מי אוספים בסוף היום**? אנחנו יודעים שלא תמיד אתם עצמכם יכולים לאסוף את הילדימות. בכל מקרה שלא אחד ההורימות אוספים - גם אם זה סבא או סבתא אהובים - אתם מתבקשים להודיע על כך לקפטנית שלכם עד השעה 15:00 באותו היום. זה מאפשר לנו להכין את הילדימות, וחוץ מזה, לא תרצו שניתן אותם לאדם אחר ללא אישורכם…

3. **גן אחרי הגן**: אנחנו יודעים שממש בא לכם ליהכנס לגן ולהרגיש אותו גם מבפנים. החל מחודש נובמבר נפתח מחדש את "גן אחרי הגן".

**מה זה בעצם?**

פרויקט קטן שלנו שהתחיל בתקופת הקורונה, פעמיים בשבוע אחרי שעות הגן וברישום מראש יפתחו שעות ביקור בהן תוכלו להגיע עם הילדימות לשעה של משחק חופשי בתוך הגן! זה מאפשר הצצה מרגשת לאיך נראה היום באמת, אילו  וזמן משמעותי גם לחיזוק הילדימות, הם אלו שמובילים אתם בבית השני שלהם :) 

 

## **שכבת הצעירים**

השבוע ראינו ניצנים ראשונים לכך שהילדימות כבר לומדים להיות יותר עצמאיים במרחבי הגן. הם יודעים בבוקר להניח את הבקבוק בארגז, מנסים לזכור איפה נמצאת המגירה שלהם, היכן המשחקים האהובים עליהם וכמובן רוקדים יחד לצלילי שירי המפגש. הם מתחילים לזהות את המזרנים והבקבוקים האחת של השני, להוציא בגדים להחלפה מהתיק, ואיפה נקודת התצפית הטובה לחצר הבוגרים.

החברימות כבר מתחילים להתגבש בקבוצות ואנחנו שמחים לראות איך הם מגישים זה לזו בקבוקים, משחקים יחד, מציעים משחק אהוב ומודאגים כשילד.ה אחר.ת בוכה. במפגשי הבוקר אנחנו מנסים לשים לב מי הגיעו היום לגן ומי חסרים לנו, וכמובן שרים את שירי הבוקר האהובים שלנו: [טיטי הבובה](https://www.youtube.com/watch?v=EDTwpgJkW8Q) נכנסה למפגש עם שיר בוקר והכרת הגוף שלי:

> ### "טיטי הבובה אומרת שלום -
>
> ### שלום, שלום שלום!
>
> ### רוצה לשחק איתי כל היום - 
>
> ### היום, היום היום!
>
> ### מושיטה את היד,
>
> ### מלטפת לאט,
>
> ### לכל ילד חיוך היא שולחת.
>
> ### מוסיפה קצת דגדוג,
>
> ### ואחר כך נישוק -
>
> ### רוצה לשחק קצת ביחד".

(ליאורה שלזינגר).

הוספנו גם את הדרך אל הגן עם "[איזה בוקר נהדר](https://www.youtube.com/watch?v=-7sRSc29WaQ)", והיכרות נוספת עם כל מה שמרכיב את הפנים שלנו בעזרת "[הפנים שלי](https://www.youtube.com/watch?v=Q6heSiMYiqg)".

אנחנו ממש נהנים לחקור חומרים שונים כמו חימר, בצק וצבעי ידיים. מיששנו וטעמנו את המרכיבים השונים של הבצק לפני שערבבנו הכל בקערה אחת ענקית, ואז היינו צריכים ללוש את הכל עד שזה נהפך לבצק חלק רך ונעים :) גם את הבצק טעמנו בתחילה כשהוא טרי טרי, והרגשנו שהוא מאוד מאוד מלוח!

בחצר התנסינו בצבעי ידיים על הארגז השקוף - מרחנו וערבבנו את הצבעים בעזרת כפות הידיים שלנו, ציירנו עם האצבעות ובסוף הפעילות גם ניקינו עם סמרטוטים או ספוגים את המשטח :) הילדימות מאוד אוהבים לנקות אחריהם - זו גם פעילות מהנה, וגם מלמדת אותנו שאנחנו מנקים אחרי עצמנו. 

בכיתה אנחנו מאוד אוהבים משחקי השחלות - יש לנו הרבה סוגים שלהם - חרוזים המושחלים על מנקי מקטרות או חוטים עבים, מקלות המושחלים לתוך מיכלי טחינה - והשבוע לכבוד השנה החדשה התרכזנו ממש כדי להשחיל דבורים מעץ לחריץ של הכוורת להם.

**שנת לילה**

שמנו לב שמכמה מכם עלתה בעיה שחוזרת על עצמה בימים האחרונים - שנת לילה חריגה ממה שאתם מכירים. קודם כל, תודה על השיתוף! לנו חשוב לדעת נקודתית האם הילד.ה עייפ.ה מאוד או לא, אך גם בטווח יותר ארוך אנחנו מקבלות תמונה של המצב הרגשי של הילדימות.

הילדימות הם אנשימות קטנים, וככל האנשימות, חלק מהדברים שעוברים עלינו במהלך היום עוברים עיבוד בלילה, מתוך שינה. לכן, סביבה חדשה, אנשי צוות וילדימות חדשים, וכן השינוי הנילווה בסדר היום - כל זה יכול לערער את שנת הילדימות. קושי בהרדמה והתעוררויות תכופות וממושכות בלילה הן תופעה מאוד נפוצה בתקופות הסתגלות לגן חדש.

לרוב, הקפדה על שגרת יום קבועה, גם בגן וגם בסופי השבוע בבית, תקנה לילדימות תחושה של ביטחון ורוגע ואחרי תקופה קצרה יחזרו הרגלי השינה לקדמותם. ילדים רגישים מאוד או ילדים שגם כך הרגלי השינה שלהם לא היו יציבים לעתים יזדקקו לקצת יותר זמן עד שהרגלי השינה יתייצבו. בכל אופן, עדכנו אותנו אם התופעה נמשכת.

**זהו זה לבינתיים - אנחנו יוצאים לסופשבוע ארוך,**

**שתהיה שנה טובה ומתוקה - ניפגש ביום רביעי אחרי החג בגן, כמובן עם סדינים נקיים ובקבוקים מלאים!**

**צוות שכבת הצעירים - חוה, בר, הדר, שגיא, רבקה, עדי, יגאל ומיכל**

 

## **שכבת הבוגרים**

בשכבת הבוגרים היה שבוע מיוחד. החוויה המשותפת ואווירת החג הפכו אותו לקסום… סדר היום מתהדק כל יום והרצף המבורך שקיבלנו נתן לילדימות אפשרות להשתלב - הם בטוחים וחופשיים בתנועה שלהם בחצר, בכיתות. כדי להעמיק עוד קצת הכנסנו כמה הפתעות השבוע כמו ימי הולדת לחברימות בקבוצה הכחולה והכנות לראש השנה - אלו העצימו את הקבוצתיות והרגישות לאחר.

**תנועה ומעברים**

ככל שהימים עוברים אנו לומדות את התנועה והקצב של השכבה וכבר השבוע הרגשנו בבירור את העבודה בקבוצות הבסיס כחול צהוב. ומתוך זה את העבודה בקבוצות קטנות בתוך השכבה. זהו שלב שלכל קבוצה קטנה יש כיתה ופעילות משלה - זמן שבו אנו יכולות להגיע לכל הילדימות וליצור חברויות ושיח גם עם אלה שלא בחרתי אותם כחברי למשחק. איך הקבוצות/אחוות נעות בחלל? לתנועה שלנו יש טקסיות. יציאה משותפת ברכבת ארוכה. נשיר את השיר שמסמל לכל מי ששומע.ת שאנחנו בדרך:

> "הנה באה הרכבת,
>
> צהובים/כחולים כולם ללכת,
>
> הקטר כבר מצפצף,
>
> לא יסע מי לא אוחז".

כן - המלים שלנו קצת שונות כי ברכבת שלנו הולכים. ואיך הולכים? כל ילד.ה מחזיק.ה בתחתית החולצה של מי שלפניו.ה בעדינות, מבלי למשוך.

**מתנה לראש השנה**

השבוע הקשבנו לשיר המקסים מתנה לראש השנה [חוה אלברשטיין - מתנה לראש השנה (אנימציה)](https://youtu.be/YrgUezYIbQw) לכבוד מה המתנה? לכבוד שנה טובה, כייפית ושמחה.  איזו מתנה נותנים לכבוד שנה חדשה? כל מה שעושה לנו טוב.. איזו מתנה זו יכולה להיות? שאלנו את הילדימות. "ארטיק ישמח אותי!" ענה אחד החברימות. "פרח יפה מהגינה", "צדף לשרשרת קסומה"… מילים נעימות ומרגשות.

קינחנו בחיבוק משותף והתחלנו לעבוד על המתנה שלנו. איגרת ברכה המבשרת שנה טובה עם חותמת כף יד בצבעי התפוח שאני הכי אוהב.ת. כדי לשמח גם קצת את בלוטות הטעם קרצנו בצק פריך לעיגולים, לבבות וכוכבים, קישטנו בסוכר צבעוני ואפינו עוגיות מיוחדות לנו ולחברינו וחברותינו בשכבה הצעירה.

**רימונים**

לרימון יש כתר והוא אדום. כשהעברנו אותו בין החברימות בדקנו האם הוא כבד או קל? האם הוא מתגלגל? יש לו ריח? ואיך בכלל מקלפים אותו? 

בפעילות חצר חתכנו אותו בזהירות באמצעות סכין שהשפריץ טיפות של מיץ אדום. בתוך הרימון ראינו המון גרעינים אדומים המכוסים בשמיכה דקה. בעזרת האצבעות התחלנו לחלץ את הגרעינים. חלקם נמעכים, חלקם נופלים ורובם מגיעים הישר לפה… גרעיני הרימון מתוקים וחמוצים (: גילינו שעם הגרעין גם אפשר לצייר: הם קטנים ומאתגרים באחיזה - דרך נהדרת לחזק את האצבעות שלנו. יצאנו מהפעילות עם ידיים שחורות, דף מקושט ובטן מלאה.

**ימי הולדת בשכבת הבוגרים**

השבוע התחלנו לחגוג ימי הולדת לילדימות בקבוצה הכחולה. לאחר החגים נתחיל לחגוג גם לילדימות מהקבוצה הצהובה. השבוע אלה פתחה את החגיגות בשכבה. אז מה ביומולדת? ארגון הכיתה. זהו זמן של שקט: ילדה מרוגשת ומחנכת. בזמן הזה מארגנות את הכיתה ונותנות להתרגשות מקום של הכלה ושליטה בסיטואציה מציפה. נחשוב יחד היכן נתלה שלט? על מה נשב? ומה צריכה ילדת יומולדת? שרביט! גלימה! כתר כמובן. לאחר מכן אלה יצאה חגיגית ומרוגשת להזמין את רכבת החברימות בליווי השיר- כדאי לכם לבוא לחגיגה שלנו <https://youtu.be/1U3jp3FMRP8>

 

**שתהיה לכולנו שנה טובה ומתוקה!**

**צוות שכבת הבוגרים - אורטל, גבי, רוני, לימור, מייקי ונופר**