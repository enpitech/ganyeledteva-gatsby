---
title: כל השבוע התכוננו לחורף ובסוף הוא הגיע במלוא הדרו
date: '2018-12-22T14:45:11+02:00'
---
**עדכון שבועי- ילדי הטבע הדמוקרטי
**

שבת שלום ומנוחה,

**ימים של גשם**- בימים הגשומים במיוחד, אנחנו לא יוצאים לחצר. במהלך היום הכל מאוד זורם, אך בבקרים ובשעת האיסוף נבקש מכם לגלות רגישות ברגעים גשומים ולא להתמהמה בחלל הגן, אלו שעות עמוסות ובימים בהם אין חצר נוצר עומס שמכביד על הילדימות. 

**פרידות בוקר**- מהשעה 8:20 הפרידות כולן מתקיימות בחצר, בבקשה לא להכנס לתך הגן (מלבד ימים גשומים כמובן)

**חניה-** מזכירה כי הוקצו לנו 3 מקומות להלאה והורדת נוסעים ברחוב נחלת יצחק 28 (איפה שהיה הירקן). חולקו לכולכם מדבקות לרכב של הגן (מי שאין לו מוזמן לבקר) כך אפשר לדעת שלא תופסים לנו את החניה אחרים. 

בנוסף, אפשר לעמוד בפינת הרחוב ליד בית הקפה או ליד בית הספר אילון.

יחסי שלום עם השכנים הם משמעותיים ברמת ההשרדות של כל גן. שכן שאינו אוהב את הנוכחות שלנו, יכול להביא לסגירת הגן או לנוכחות של פקחים. אנחנו מבינים את הקושי שיש לפעמים בחניה, עם זאת, חבל ליצור התנגדויות בקרב השכנים שלנו. אנחנו ממש מבקשים שלא להכנס עד סוף הרחוב לאיזור המוסכים, זה מייצר סתימה של התנועה והם לא מתים על הרעיון. אני בטוחה שתמצאו מקומות נכונים יותר לעמוד בהם. בבקשה, אל תכנסו אל עומק הרחוב מעבר למיקום הגן, לא נעים לנו לריב עם השכנים שלנו. 

**נבת הארנבת**- השבוע הצטרפה אלינו אורחת חדשה לגן, נבת הארנבת שקיבלנו ממשפחה מהשכונה. היא עדיין בהסתגלות ונורא מפחדת לכן נבקש שלא להכנס לפינת החי כדי לאפשר לה להתרגל במנוחה ובשקט.

**שבת של אהבה!
**

**אחי וכל צוות ילדי הטבע הדמוקרטי
**

> ## צעירים א- שמוליק 
>
> ״כשהגשם יורד לי על הראש והפנים
>
>  אז הלב שלי שמח והראש בעננים. 
>
> וכשיש לי מגפיים וכשיש לי שלוליות, 
>
> אז אני פתאום חושבת כמה טוב לחיות! "

[שיר הגשם- קרוסלה 
](https://www.youtube.com/watch?v=zOMdtHjXfmw)

שבוע מרתק, מלא עניין וסקרנות עבר על קבוצת שמוליק. ניצלנו את מזג האוויר הגשום והמעונן לצורך למידה וחקר. 

**זמן חברותא 
**

בכל בוקר, רגע לפני הארוחה, אנחנו מתאספים בכיתה לזמן שכל כולו מרוכז בחברי שמוליק. 

אנחנו פותחים יחדיו את היום, מוודאים שכל החברים הגיעו לגן ושואלים לשלומם של אלו החסרים. השבוע כמה מהחברים שלנו חלו ונשארו בבית לצורך מנוחה והתחזקות. בכל בוקר התעניינו במצבם, שלחנו להם חיבוקים ונשיקות ואיחלנו שיחזרו בקרוב לגן.  בנוסף שמנו לב שחלק מהחברים הנוכחים בגן לבושים במעילים, חלק נועלים מגפיים וכולנו עם סוודרים חמים ונעימים. 

למה אנחנו לובשים סוודר או מעיל? למה נועלים מגפיים? 

למעשה הבגדים והנעליים עוזרים לנו לשמור על הגוף שלנו. למשל,  הסוודר שומר על הבטן, הגב והידיים שיהיה לנו חמים ונעים. 

המגפיים שומרות על כפות הרגליים לא רק שיהיה חמים ונעים אלא גם שלא ירטבו משלוליות המים. 

המעיל והקפוצ׳ון מפני מה הם שומרים עלינו ?מפני הגשם! כדי שהבגדים שלנו ישארו יבשים וימשיכו לחמם אותנו.  

**מפגש
**

התחלנו את שבוע העננים והגשם שלנו מהפתעה מיוחדת במינה שחיכתה לנו בקופסת ההפתעות של טיטי הבובה. 

״טוק טוק על הקופסא מי ישן שם בתוכה?״ 

מתוך הקופסא הגיע ענן אחד קטנטן וביישן. הענן שט לו בשמיים, התעייף ועצם את העיניים…

פתאום הגיע עוד ענן ושט לו בשמיים עד שהתעייף וגם הוא עצם את העיניים.

לפתע נפגשו ענן ועוד ענן, מצח למצח בום טראח! 

ברק האיר את השמיים ורעם חזק מחריש אוזניים, וטיף טיף טף טיפות של מים! גשם, גשם משמיים! 

המחשנו את השיר [״עננים״/שגיב בר  ](https://www.youtube.com/watch?v=u2yJkxT87_U)

ובהמשך המצאנו לשיר גם תנועות ידיים, מוזמנים ביותר להשמיע את השיר לחברים בבית וללמוד מהם את התנועות המתארות את המילים בשיר. 

למחרת התעמקנו בסוגי העננים. ראינו שיש עננים לבנים המופיעים בימים שטופי שמש

ועננים אפורים המגיעים בימים קרירים וגשומים והם אלו שמביאים איתם את הגשם. 

רצינו ליצור ביחד ענן אפור אך ראינו שחסר לנו צבע אפור בגן. אז מה נעשה? מתוך צבעי הגואש בחרנו שני צבעים אשר הזכירו לנו את החושך והאור משבוע חנוכה, שחור ולבן. מה קורה כאשר מערבבים את שני הצבעים? לאט לאט עירבבנו את הצבעים בעזרת מכחול, ראינו איך הצבעים מתמזגים והופכים לצבע אחד - צבע אפור! 

הענן שלנו נצבע באפור ומיד קיבל את השם ״ענן גשם!״  ממנו יצאו טיפות של מים… 

מכאן נוצר שיח שלם על גשם. מה הוא בעצם עושה?

הוא מגיע מן הענן האפור שמוריד טיפות של מים. הדגמנו לילדים את טפטופי המים בעזרת בקבוק מחורר שהודבק בחלק האחורי של הענן האפור, לתוכו שפכנו מים וראינו כיצד הענן שלנו מטפטף סביב. 

לכיתה הכנסנו קופסא מלאה בחול ואדנית מלאה באדמה. 

הרגשנו את האדמה והחול היבשים, ראינו כיצד הם מתפוררים לחלקיקים קטנים ומתפזרים בקלות. שוב קראנו לענן הגשם, הוא טיפטף והרטיב את החול והאדמה. עקבנו אחר טיפוץ המים ושמנו לב שהם נספגים בתוך החול והאדמה והופכים אותם לרטובים. 

כעת גם החול וגם האדמה, מרגישים שונה, הם לחים יותר, הופכים למעין גוש אחד בו כל החלקיקים מתחברים. 

דיברנו על ההבדלים בתחושה ובמקרם וגם הרחבנו מעט את אוצר המילים שלנו: יבש/ רטוב, גושי/מתפורר, נספג, מטפטף…

הגשם מטפטף לו ומרטיב את הסביבה. הכבישים, המדרכות, הרכבים, הדשא, העצים ואפילו הפרחים הכל רטוב!

סיפרתי לחברים כיצד התעוררתי בבוקר לצלילי הרעמים ונקישות הגשם על החלון וראיתי שהגיע הזמן להתארגן לגן. 

התלבשתי היטב ונעלתי מגפיים, יצאתי החוצה אך הגשם הרטיב את המגפיים שלי וגם את המעיל ואפילו את המכנסיים!

 מה אעשה? כיצד אצליח להגיע יבשה? מה יעזור לי להסתתר מפני הגשם?

״מטרייה!״ אמרו החברים. 

באמת בכיתה מצאנו מטריה גדולה וצבעונית. הייתי מעט מבולבלת, לא ידעתי כיצד משתמשים בה, חשבתי שאולי זה מקל ואפשר להישען אליו וללכת בעזרתו, אך החברים הסבירו שישנו סרט המחובר למטרייה ועליי לפתוח אותו. כאשר הסרט נפתח המטרייה מעט נפתחה. כדי לפתוח אותה עוד אמרו החברים צריך ללחוץ על כפתור! 

וכך היה! הכפתור נלחץ, המטרייה נפתחה! ומיד היא החלה להסתובב ברחבי הכיתה כמו סביבון! 

״לא, לא!״ צחקו החברים ״צריך להחזיק מעל הראש!״ אמרה לילי. בעזרת החברים שלי גיליתי שישנה ידית ואוחזים בה בכדי לשמור את המטרייה מעל הראש, כך הגוף ישאר יבש. 

השמענו את השיר [״ילדה ומטריה״  / עוזי חיטמן ](https://www.youtube.com/watch?v=k6Ob0UqYujE)

והזמנו את כל החברים להסתתר תחת המטריה הגדולה שלנו! 

אז אחרי שגילינו מה זה גשם, מה הוא עושה ואיך ניתן להסתתר מפניו. עכשיו נראה כיצד אפשר להנות ממנו! 

החלק הכי אהוב עלינו בגשם- השלוליות! 

שלולית נוצרת כאשר המים אינם נספגים ונשארים להם כך ומחכים שנבוא ונקפוץ בתוך השלוליות! 

קפיץ קפוץ לתוך השלולית, המים משפריצים לכל עבר! רק חשוב לנעול מגפי גשם כדי לא להרטיב את הרגליים! 

פרסנו בכיתה בד כחול ויצרנו לנו שלולית של גשם! קפצנו בזוגות והפעלנו את הדימיון שלנו! 

פעילות מומלצת לסוף שבוע הגשום! 

**פעילות בימים גשומים
**

כמה טיפות של גשם לא מלחיצות אותנו ואנחנו יוצאים לשחק בחוץ אך בימים גשומים במיוחד אנחנו נשארים בגן. 

במקום זמן החצר אנחנו נשארים בכיתה הגדולה אותה אנחנו מחלקים למספר אזורים כאשר החברים נעים ביניהם בחופשיות. 

השבוע כיתת השינה שלנו הפכה לכיתת של מוסיקה וריקודים, כיתת השינה של קבוצת שולה הפכה לכיתת יצירה עם בצק, דפים גדולים, צבעים ומדבקות. בכיתה אחרת יצרנו משחק סוציודרמטי עם פינת מטבח ובסטת שוק, מכוניות וקוביות גדולות, ובכיתה נוספת משחק חופשי. 

מדהים איך החלוקה לקבוצות קטנות ושינוי הפעילויות בערך כל 20 דק׳ יוצרים אווירה רגועה, שקטה ומכילה. החברים עברו את השינוי בלו״ז בצורה מדהימה ונהנו מאוד מהמשחק המשותף והאינטימי עם קבוצת שולה! 

**יום הולדת חגיגה נחמדת! 
**

\*\*
\*\*

מזל טוב למאור שלנו שחגגה יום הולדת שנתיים! מאור הקפידה לשמור על הסדר והאירגון של חגיגת היום הולדת, הזכירה מה הדבר הבא שצריך להגיע והקפידה שהחברים יחזרו למקום בסיום הפעילות. בין לבין כמובן רקדנו, שרנו וצחקנו והיתה חגיגה מקסימה! תודה למאוריתה על העוגה הטעימה! 

**סיפור השבוע
**

השבוע לפני השינה שמענו את הסיפור ״המטריה הגדולה של אבא״ מאת לוין קיפניס.

בכל יום שמנו דגש על חלק אחר בספר, פעם התעמקנו בגשם, פעם במטרייה ופעם בחברים אשר הולכים יחדיו תחת המטריה הגדולה והדגשנו את ערך החברות והשיתוף.

**הודעות
**

•	אנא הקפידו לפשוט את המעילים לפני הכניסה לכיתה ולתלות אותם על המתלה. אין צורך במעיל בתוך הכיתה, אנחנו דואגות לחמם אותה בבקרים לפני כניסת הילדים. 

•	באותו הנושא גם מוצצים, אפשר בהחלט להתחיל להיפרד מהמוצצים לפני שנכנסים לכיתה. ליצור יחדיו טקס בו אתם מניחים ביחד את המוצץ במגירה ובסוף היום אפשר לאסוף אותו. 

במהלך היום הילדים בגן ללא מוצץ אלא רק בשינה. 

•	כל הכבוד לכם על ההקפדה בזמנים! השבוע המאמץ שלכם בהחלט הורגש והפך את הבקרים שלנו לנעימים יותר! 

•	נוהל ימי ראשון … סדינים רעננים ובקבוקי מים מלאים… 

**שיהיה לנו שבוע נעים וחמים 
**

**ויקה וחולוד. 
**

\*\*
\*\*

## צעירים ב'- שולה

כל השבוע התכוננו לחורף ובסוף הוא הגיע במלוא הדרו..

עונת החורף מאתגרת אותנו יותר מכל העונות אבל אנחנו מקבלים אותה בברכה ומנצלים את ההזדמנות ללמוד עליה ולהעמיק..

המשכנו את השיח דרך חיות. הילדימות כל כך אהבו את השיח והפעילויות סביב הינשוף והעטלף, אז גם השבוע יצאנו לסיור בעולמן המופלא של החיות, הפעם מנקודת המבט של החורף...

החיה הראשונה שפגשנו השבוע הייתה תתפלאו לשמוע, החולד! 

איזה מין חיה מוזרה היא החולד... רובנו לא נתקלנו בה אף פעם וגם השם לא מצלצל לנו מוכר...למה היא דומה בכלל? 

את החולד הכרנו דרך הספר "על חולד קטן שרצה לדעת מי עשה לו על הראש" / ורנר הולצווארת

> "כשהחולד הקטן הוציא את ראשו 
>
> מעל האדמה, כדי
>
> לראות אם השמש 
>
> כבר הופיעה, זה קרה" 

דיון סביב אופן עשיית הצרכים של החיות השונות שהופיעו בסיפור הצליחה למשוך את הפוקוס, ובצדק זה אכן מעניין אותנו מאוד בשלב זה בחיינו.. 

שאלנו מה בכלל החולד עשה מתחת לאדמה?

הבנו ששם הבית שלו ב- מחילה. מילה חדשה ומוזרה...

חור ארוך וצר בתוך האדמה שבו החולד יכול לישון לו בכיף בלי שיפריעו לו...בחורף הקריר הוא מתחפר לו במחילה שלו..

הבאנו לכיתה אדנית גדולה עם אדמה וניסינו ליצור מחילה עם האצבעות, גילינו שאנחנו קצת גדולים מדי, טוב כנראה המחילה תישאר רק לחולד..

הכרנו את השיר החדש של מירב האוסמן "בא החורף" 

> "בא החורף וקר, קר קר קר
>
> בא החורף מטר, טיף טיף טף
>
> בא החורף ענן, ענן נן נן נן 
>
> בא החורף ברק, אור אור אור אור" 

וכך השיר ממשיך גם עם רעם, רוח ואפילו הידד למי שמאוד אוהב את החורף

ומי אוהב את החורף?

גולי אמרה לנו שהיא אוהבת את החורף בגלל הרוח ומיד כולנו נזכרנו כמה אנחנו אוהבים את הרוח! 

ומי עוד אוהב את החורף? 

דוב הקוטב! 

את בובת הדוב הלבנה שהגיעה לכיתה הילדימות השתוקקו ללטף ולחבק...הפרווה שלו כל כך נעימה. 

הפרווה שומרת על חום הגוף שלו בחורף הקר.. ומה שומר עלינו? השווצנו בכל פרטי הלבוש החמימים שלנו.. כמה שכבות! ומה עם כפות הידיים שלנו שנשארו חשופות?

שפשפנו אותן אחת בשנייה מהר מהר מהר! 

נשפנו קצת

הנחנו על הפנים..איזה קסם! הידיים שלנו חמימות ונעימות

ועכשיו הגיע הזמן לישון אמר הדוב...שינה ארוכה וטובה, שנת חורף! 

איפה ישן הדוב? אולי במחילה יחד עם החולד...? מה פתאום הוא גדול מדי למחילה. 

הפכנו את הג'ימבורי הגדול שלנו למערה חמימה ושם ישן לו הדוב. 

מי שרצה הפך לדוב קוטב בעצמו, עם מעיל פרוותי ולבן שהבאתי לנו, והצטרפנו לשנת החורף של הדוב. 

ומה יהיה כשיגיע הגשם, איפה אנחנו נסתתר? איפה כל הצעצועים שבחצר יסתתרו? יצאנו לבדוק אם יש בחצר מערות או מחילות...

גילינו הרבה מקומות להסתתתר בהם! ראינו איך הצעצועים מסתתרים מפני הגשם בתוך הבתים. איזה מזל, יש להם מחסה!  

מחילה, מערה, מחסה, מילים דומות שמתחילות להתחבר לנו יחד 

בכיתה בנינו לנו מחסה משלנו, שהוא לא מערה ולא מחילה, איפשהו ביניהם... 

המחסה המאולתר שלנו משטיחים וקוביות עץ לא החזיק זמן רב מדי

הרוחות החזקות שהגיעו לכיתה (בשילוב ילדימות שניסו להכניס את כל בובות הגן למחסה) לא אפשרו למחסה שלנו לשרוד זמן רב מדי...

לסיכום שבוע המחילות, מערות ומחסים שלנו הבאנו לכיתה את המחסה הקלאסי....האוהל! 

אני ואלינור בנינו את האוהל יחד בכיתה כשהחברים מעודדים אותנו "עבודת צוות..." 

נדהמנו לגלות איך מהדבר הקטן הזה פתאום התגלה בפנינו אוהל ענק! 

וואו איזה מחסה יש לנו... והוא אפילו אטום למים...

ישבנו לנו כולנו בתוך האוהל, התחממנו ושרנו היום יום הולדת. למה? ככה הוחלט כל חגיגה היא סיבה ליום הולדת, והפעם יום הולדת לאוהל. 

עוד כמה שירים שהילדימות אהבו לשמוע השבוע ונבחרו באוהל: 

[איפה איתיתי ](https://www.youtube.com/watch?v=QNKBXxMmr_g)

[משפחת כלי הקשה- דיגדיגדוג  ](https://www.youtube.com/watch?v=dsRNzbKaxsg)

ועוד שיר חדש וכיפי של דתיה בן דור שהכרנו השבוע ואיתו אנחנו מסיימים את המפגש...[מתנות בהזדמנות 
](https://www.youtube.com/watch?v=f_Hf7OSsT14&t=102s)

**מסורת חדשה במעגל
**

בתחילת המפגש ובחברותא בחצר אנחנו יושבים ביחד, נותנים ידיים לחברים שיושבים לצידנו והנה לנו מעגל ידיים גדול. אנחנו נעים מצד לצד ושרים:

"הנה מה טוב ומה נעים

שבת שולה ביחד

הנה מה טוב ומה נעים..."

מסיימים במחיאות כפיים סוערות, חלשות שכמעט לא שומעים, מהירות, איטיות... עובדים על הקצב שלנו.

**פעילות סביב תמונה
**

ביום ראשון אנחנו לרוב מגיעים אחרי סופ"ש גדוש ועמוס עם המשפחה, בילויים ויציאה מהשגרה שלנו. 

המפגש ביום ראשון מוקדש לפעילות יותר חוויתית, משחקים ושירים כדי לרכך את המעבר מהבית לגן. 

אני מספרת לילדימות חוויה שלי מהשבת, ומראה להם תמונה.. 

ומי זו בתמונה?! השיער של מנור מכוסה בסיכות וקוקיות...צחוק מתגלגל ברחבי הכיתה..אולי מנור תספר לנו? 

והנה שחק בשוק! אולי שחק יספר לנו מה הוא עשה שם..

והנה מיה יושבת לה עם בובות ומתנת יום הולדת מהגן! מה היא עשתה שם... יום הולדת לבובה? 

אנחנו מחליפים בינינו חוויות ומעמיקים את ההיכרות בינינו והכל בזכות התמונה שאתם שולחים לי. 

**יום שישי חגיגי 
**

כל יום שישי בגן הוא חגיגי בשבילנו. אנחנו אוכלים ארוחת בוקר חגיגית, 

פותחים את ספריית שולה באופן חגיגי

מתלבשים ומתגנדרים לכבוד קבלת שבת חגיגית..

בשישי האחרון היה יום פתוח בגן. 

בבוקר מי שרצה הצטרף לקישוט השלט לכבוד הגעתם של האורחים, 

הכנו מראש את הילדימות להגעתם של האורחים בזמן ארוחת הבוקר החגיגית שלנו

כשהתחלנו לאכול שחק דאג מאוד ושאל "איפה האורחים?" 

**הודעות 
**

•	מזכירה שהגעה לגן עד השעה 8:25, גם בימים גשומים . 

•	אבקש שוב שתעדכנו אותי בדברים שקורים בבית ויכולים להשפיע על הילדימות בגן (כמעט כל דבר ואם יש לכם ספק- תשאלו) החל מלילה קשה שעבר, כוויה בטוסיק שמצריכה משחה מיוחדת, שיניים, פציעה חלילה..או כל תהליך/שינוי שקורה בבית: מעבר למיטה חדשה, פרידה מבקבוק ועוד ועוד.. 

כל הדוגמאות האלו הם דברים שקרו השבוע ועודכנתי לגביהם בדיעבד.. 

•	בקבוקים מלאים וסדינים נקיים בנוהל

•	תמונה, תמונה, תמונה  מאירועי הסופ"ש שלכם 

**שבוע נעים וכיפי,
**

**שירז ואלינור
**

\*\*
\*\*

## בוגרים א- תקווה

החורף ממשיך לבקר אותנו ואנחנו מנצלים את ההזדמנות ללמידה מעניינת ומוחשית...
המשכנו את השיח על החורף וגם התכרבלנו, התחפנו, התקרבנו :)

**איך יודעים שבא החורף
**

במפגש עם תמר הילדימות ציירו את החורף על דף גדול ולבן ציירו עננים גדולים ואפורים, הוסיפו טיפות גשם גדולות שלוליות והמון שבלולים שנהנו מהגשם .

לא שכחו ילדה ומטריה.

איזה בגדים היא צריכה ללבוש ביום חורפי שכזה?

מעיל וכובע, כפפות ומגפיים.

את הציור צבעו יחד החברימות בעזרת צבעי גואש ויצרו את תמונה החורף של תקווה.

**משתפים מהסופ״ש **

עידו סיפר לנו על טיול משפחתי , סיפר שהלך במים והיה מאוד כייף.

לביא ביקר בקטיף סיפר שהוציא גזרים מהאדמה, את הגזרים הראנו לחברים ונישנשנו כמובן.

החברימות סיפרו שהיו אצל סבא וסבתא בפארק.

כל כך כייף להקשיב להם מדברים ומשתפים.

המשיכו להביא מזכרות ולשלוח תמונות מהסופש!

**טיול חורפי
**

השבוע יצאנו לחפש את החורף.

בארגז התיקים מצאנו תיק לא גדול ולא קטן.

הכנסנו סווטשירט ומכנסיים, גרביים ונעליים.

בקבוק מים, כריך ופירות איזה? תפוח,תפוז ותותים. 

התלבשנו, הקפדנו על מספיק שכבות, מעיל גשם ומגפיים גבוהות .

וקדימה לדרך…

החלטנו שביער הקרוב נמצא את החורף.

כשהגענו נפעמנו מכמות העצים שהיתה שם.

וכשהרמנו את ראשנו גופנו הסתחרר לו סביב סביב - העצים כל כך גבוהים.

שמנו לב לתנועת הענפים הם נעים מצד לצד העלים מרשרשים נופלים ונעים.

הרוח התחזקה וגופנו התקשה ללכת קדימה, התאמצנו מאוד, צעד ועוד צעד נאחזנו בחברים והתקדמנו.

עננים כהים כיסו את השמיים זה נראה כאילו אמצע הלילה והיום רק התחיל.

לרגע אחד היער הואר הצלחנו לראות עצים,שיחים סלעים ושוב חושך… מה זה היה? אולי ברק?…והנה הגיע הבווום הגדול זה רעם קראו הילדימות.

ומה צריך לבוא עכשיו?  ג ש ם !

את המטריות הכנו וכבר ראינו שהרוח הזו תקשה עלינו, הגשם החל לרדת,גשם חזק. 

התהלכנו לנו יחד תחת המטריה, דילגנו וקיפצנו בשלוליות .

והנה שוב הרוח הגיעה וברגע המטריה התקפלה מה נעשה איך נגן על עצמנו עכשיו?

הסתכלנו סביב תראו שם יש מחסה.

רצנו מהר מהר נכנסנו התיישבנו התבוננו החוצה ו… העצים משתוללים המון עלים מתעופפים וגשם גשם גשם.

איפה אנחנו נמצאים בכלל?…

שמענו המממממממ מי נמצא איתנו במערה מי פה מתחבא מהגשם ?

זה דב קראו הילדים צריך לברוח. 

יצאנו בריצה מבוהלת לגשם החזק רצנו רצנו עד שהתעייפנו נעמדנו ושמנו לב שאנחנו לא נרטבים כל כך התבוננו למעלה וראינו שאנחנו תחת עץ גדול צמרת גבוהה מלאה בעלים העץ הזה מגן עלינו כמו מטריה ענקית.

היה קר ורטוב כדי להתחמם התקרבנו אחד לשני קרוב קרוב וחיממנו את גופנו.

כשהגשם נרגע והגענו הביתה רטובים ומלאי בוץ,הדלקנו תנור פשטנו בגדים עשינו מקלחת חמה התלבשנו וישבנו יחדיו… מרק חם המתין לנו כמה טעים.

אנחנו כל כך אוהבות פעילות על בסיס דמיון הסיפור בדרך כלל נבנה תוך כדי ובכל יום הוספנו עוד חלק כמו מערה, רוח חזקה.

הוספנו צלילים להעשרה מדהים כמה הילדים נכנסים לדמות וברגע הכיתה הרגילה שלנו הופכת ליער גדול.

[צליל של רוח חזקה](https://youtu.be/yY14R_amuTM)

[צליל של גשם](https://youtu.be/jX6kn9_U8qk)

**אמפתיה,סבלנות והגנה על החלש
**

את הלמידה האמיתית והמשמעותית שלנו אנו פוגשים דווקא במעברים, ברגעים האלה שאנו ממתינים.

השבוע למדנו המון רק מהתבוננות  על והכל מהתבוננות. 

בכל בוקר בכניסה למפגש אנו שרים מי בא לגן  ("עושה פה בלאגן") ומקבלים את חברינו, בזמן הזה שמנו לב שעל סורגי החלון עומדות  ארבע ציפורים ומידי פעם אחת נכנסת, מחפשת משהו על הריצפה ומתעופפת חזרה.

מה הן מחפשות? מזון!

הן כל כך קטנות והססניות כל תנועה שלנו או קול גבוה שאנו משמיעים גורם להן לפרוש כנפיים ולעוף חזרה לסורג.

הן מפחדות שנפגע בהן אנחנו ממש מתעניינים בהן ורוצים לעזור.

החלטנו להביא פרוסת לחם כדי שיהיה להן מה לאכול.

אז מזון יש ומה עכשיו? איך ניצור להן חלל מספיק בטוח כדי שבאמת יכנסו ויאכלו.

נשמור על השקט, נשב בישיבה מזרחית וננסה לא לזוז יותר מידי ופשוט נתבונן.

וכך היה… ברגע אחד התעופפה לה ציפור דרור ישר ללחם.

התבוננה, הסתובבה סביב, אזרה אומץ והתחילה לאכול.

הילדימות התרגשו מאוד מחאו כפיים רקעו ברגליים…. הציפור פרשה כנפיים והתעופפה לה.

זה באמת מרגש ומלהיב הפעם ננסה להתרגש בשקט(:

את פרוסת הלחם הגדולה הציפור ניסתה להרים בעזרת המקור ולא הצליחה, הפרוסה כבדה מידי.

החלטנו לחתוך לחתיכות קטנות וזה עזר בזו אחר זו הן נכנסו לכיתה מרימות חתיכה ויוצאות.

הזכרנו את המקום שלנו בגן כקבוצת בוגרים.

מה התפקיד שלנו? לשמור, להגן וללמד את חברינו הצעירים.

איך אנו מגיבים להם בחצר כשהם חוטפים או מושכים … האם אנו כועסים עליהם? לא.

אנו מסבירים ומלמדים איך מתנהגים אחד לשניה בגן שלנו אנו מהווים דוגמא בכך שאנו משחקים יחד משתמשים במילים שלנו כדי להסביר מה אני מרגיש או רוצה.

**ישיבה מזרחית
**

השבוע התאמנו על ישיבה מזרחית, 

למה כל כך בער בנו להתמקד בזה?

כאשר אנו יושבים צמוד לקיר עם רגליים פרושות לפנים אנו מסכנים את חברינו המסתובבים במרחב.

כאשר אני מחפשת מקום לשבת ויש המון רגליים פרושות, רוקעות וזזות אני יכולה ברגע למעוד לקבל מכה ולהכאיב לחברי מסביב.

קבוצת תקווה במקום מדהים וזה הזמן להסתכל רגע סביב ולנסות להתאים את עצמי לסביבה שלי איך אני יכולה ליצור מקום בטוח לכולנו.

אז בכל פעם שאנו מתיישבים על הריצפה אנו שואלים.

האם הרגליים שלי מסכנות מעבר האם מישהו יכול למעוד?

ישיבה מזרחית פותרת כמעט הכל- מנח ישיבה נוח, הרגליים נחות להן ואנו לא מסכנים אף אחד.

הקושי הגדול הוא איך מקפלים את הברכיים? זה היה מצחיק ממש.

חלק הצליחו רק רגל אחת למדנו לדגדג את הברכיים מאחור זה גורם להן להתקפל בצורה מצחיקה . 

[קיפוד על הזקן- דתיה בן דור
](https://youtu.be/BtjUrFvVZCs)

שיר חדש נכנס לפלייליסט השבועי של תקווה.

בשיר הכייפי והמצחיק הזה למדנו לחקות תנועות של חיות שישנות במקומות מוזרים מאוד, לזכור רצף אחורה ולהחביא קיפוד.

נשמע בלתי אפשרי, זה קצת מבלבל אבל אפשרי בהחלט.

ובסוף אנו נעמדים מחזיקים בסקסופון גדול ומנגנים יחדיו.

**החלמה מהירה**

סיפרנו לחברים של תקווה שחבר שלנו אדם (אדממי) חולה, וצריך לנוח בבית אז בנתיים הוא לא יבוא לגן... החברים מאוד דאגו לו! אנחנו קבוצה וכשאחד מאיתנו חסר, אנחנו בהחלט מבחינים בכך!

שאלנו את הילדימות איזה דברים הם רוצים לאחל, אבל מה זה בכלל לאחל?

לאחל זה לברך או לבקש למישהו שאנחנו אוהבים דברים טובים, ושיהיה לו דברים שאנחנו חושבים שיעשו לו נעים.

כמה ילדים איחלו לו שישחק, וכמה איחלו שיהיה שמח,

ושאלנו את הילדימות, אם עכשיו חבר חולה ואנחנו מתגעגעים ורוצים שהוא יבוא לגן, מה הוא צריך?

ליאו אמר  "שיהיה בריא" 

אז אפשר לאחל " ה ח ל מ ה  מ ה י ר ה "

החלטנו ביחד שאנחנו מכינים שלט גדול עם הציורים של כולם וכותבים שם את המילים החדשות שלמדנו

לקחנו שני דפים גדולים וחילקנו צבעים, כל ילד צייר מה שבא לו לראש, היה חשוב לנו לשקט היטב את השלט כדי שאדם ישמח מאוד.

אחרי שסיימנו לצייר הוספנו את הברכה- "החלמה מהירה"

כדי לגרום לילדימות להרגיש מעורבים יותר בכתיבת המסר, עברנו על המשפט אות אות, ראינו איך נראית האות ח' והתרגשנו כשראינו שהאות ה' חוזרת פעם שלישית.

לבסוף החלטנו שאנחנו רוצים לעשות סרטון שבו אדם יראה את כל החברים, אז ישבנו במעגל ושמנו את השלט באמצע, נופפנו לאדם ושלחנו מלא נשיקות ואהבה.

**טוב ביחד וטוב לחוד
**

זמן משחק חופשי הוא זמן לבדיקת הגבולות שלנו והמרחבים האישיים שלנו,

חלק מהילדים מאוד מתלהבים מלשחק ביחד במשחק שהם מצאו עניין משותף בו, כמו כדור או קוביות

וחלק מהילדימות אוהבים להקדיש את הזמן למשחק לבד, משהו מרגיע וכיפי כמו ארגז חול.

חשוב לנו שהילדימות יבינו את המרחבים השונים שנוצרים כשהם בוחרים לשחק לבד או עם חברים.

לדוגמא, במשחק משותף של קוביות כל חבר ישים לב לשאר החברים במשחק, האם אני יכול לשים קוביה עכשיו? האם המגדל גבוה מידי ויכול ליפול עליי או על חברים?

אפשר גם לבקש עזרה מחברים להרים כמה קוביות גדולות, כי כולנו רוצים לבנות את אותו מגדל

ובמצב ההפוך במשחק לבד, עדיין צריכה להיות תשומת לב לחברים, לפעמים אני משחק במשחק שעוד חברים ירצו, וזה בסדר, אני יכול לומר שכשאני אסיים לשחק, אעביר לחבר.

אני גם צריך לבדוק אם ישלי מספיק מרחב לשחק לבד או שעוד ילדים גם רוצים לשחק, ואני גם יכול לבקש שיעשו לי מקום אם צפוף לי, או ללכת למקום שיש בו פחות אנשים. 

כל זאת במטרה שהילדימות יבינו שצריכה להיות התחשבות מצידם כלפי שאר הילדים בקבוצה שנמצאים במרחב וגם הבנה של מה אני צריך כדי שיהיה לי נוח וכיף. 

**מילים טובות
**

נושא מאוד חשוב שאנחנו רוצים ללמד את הילדימות זה פרגונים, מילים טובות!

ביום אחד קורים לנו המון דברים- נסיונות, קשיים, וגם המון המון הצלחות.

בתוך קבוצה אנחנו כבר מכירים אחד את השניה ויודעים בדיוק מתי ההצלחה של ילד מסוים היא יוצאת דופן ומרגשת, אז אפשר לומר לחבר כל הכבוד!

הכי כיף לשמוע מהחברים פרגונים!

זה מלמד אותנו להיות קשובים לאחר ולהראות שחשוב לנו ההצלחה האישית הזאת כקבוצה,

לדוגמא השבוע עידו שלנו פרגן לקבוצה כל הכבוד כשכולם ישבו ביחד והקשיבו לסיפור

ונבו אמר כל הכבוד לליאו שהרים ירק שנפל לו לרצפה! 

בחשיבה שלנו, אם הילדימות ירגילו את עצמם גם לתת חיזוקים חיוביים לשאר הקבוצה, היום שלנו יהיה הרבה יותר נעים ונזכור הרבה יותר טוב את ההצלחות שלנו. נקודה נוספת ומאוד חשובה שנלמדת היא הפרדת התלות במבוגרים, כלומר לא רק צוות המחנכות יגידו מילים טובות, אלא גם הילדים בינם לבין עצמם!

**הודעות ותזכורות
**

בקבוקים בקבוקים בקבוקים, אל תשכחו להביא בבוקר ולאסוף בסוף היום, הקפידו שהבקבוקים יהיו נגישים לילדים.

יום א סדינים רעננים.

אל תשכחו להשאיר לנו מספיק בגדי החלפה בתיק, וגם שקית לבגדים מלוכלכים (אבל גם לא להסחף)

אל תשכחו לעדכן אותנו בכל שינוי שאתם מריגשים או שקורה בבית , אפילו מעבר למיטה חדשה הוא משמעותי. 

**שבת שמשית ונעימה!
**

**אדריאן, תמר, אחי, אורטל.
**

\*\*
\*\*

## בוגרים ב- הלו יעקב

**טיול חורפי
**

השבוע יצאנו לחפש את החורף.

בארגז התיקים מצאנו תיק לא גדול ולא קטן.

הכנסנו סווטשירט ומכנסיים, גרביים ונעליים.

בקבוק מים, כריך ופירות איזה? תפוח,תפוז ובננה. 

התלבשנו, הקפדנו על מספיק שכבות, מעיל גשם ומגפיים גבוהות .

וקדימה לדרך…

עד שהגענו ליער שלנו הקשבנו [לחורף גידי גוב](https://youtu.be/Y5bbt872LA0)

החלטנו שביער הקרוב נמצא את החורף.

כשהגענו נפעמנו מכמות העצים שהיתה שם.

וכשהרמנו את ראשנו גופנו הסתחרר לו סביב סביב - העצים כל כך גבוהים.

שמנו לב לתנועת הענפים הם נעים מצד לצד העלים מרשרשים נופלים ונעים.

הרוח התחזקה וגופנו התקשה ללכת קדימה, התאמצנו מאוד, צעד ועוד צעד נאחזנו בחברים והתקדמנו.

עננים כהים כיסו את השמיים זה נראה כאילו אמצע הלילה והיום רק התחיל.

לרגע אחד היער הואר הצלחנו לראות עצים,שיחים סלעים ושוב חושך… מה זה היה? אולי ברק?…והנה הגיע הבווום הגדול זה רעם קראו הילדימות.

ומה צריך לבוא עכשיו?  ג ש ם !

את המטריות הכנו וכבר ראינו שהרוח הזו תקשה עלינו, הגשם החל לרדת,גשם חזק. 

התהלכנו לנו יחד תחת המטריה, דילגנו וקיפצנו בשלוליות .

והנה שוב הרוח הגיעה וברגע המטריה התקפלה מה נעשה איך נגן על עצמנו עכשיו?

הסתכלנו סביב תראו שם יש מחסה.

רצנו מהר מהר נכנסנו התיישבנו התבוננו החוצה ו… העצים משתוללים המון עלים מתעופפים וגשם גשם גשם.

איפה אנחנו נמצאים בכלל?…

שמענו המממממממ מי נמצא איתנו במערה מי פה מתחבא מהגשם ?

זה דב קראו הילדים צריך לברוח. 

יצאנו בריצה מבוהלת לגשם החזק רצנו רצנו עד שהתעייפנו נעמדנו ושמנו לב שאנחנו לא נרטבים כל כך התבוננו למעלה וראינו שאנחנו תחת עץ גדול צמרת גבוהה מלאה בעלים העץ הזה מגן עלינו כמו מטריה ענקית.

היה קר ורטוב כדי להתחמם התקרבנו אחד לשני קרוב קרוב וחיממנו את גופנו.

איך מתחממים בחוץ ביום שכזה …. אש צריך אש.

החלטנו להדליק מדורה.

הכל רטוב אמרו הילדים לא נוכל למצוא כעץ יבש מה נעשה חיפשנו וחיפשנו ומצאנו תחת סלעים גדולים ענפים שהצליחו להתחמק מהרטיבות כשהגשם פסק ערמנו עצים תחמנו באבנים הדלקנו את האש בעזרת הגפרורים שלנו והתחממנו לאט לאט…

הבטן קצת קירקרה בתיק נשארו לנו קצת פירות לקנו ענפים נעצנו בננות ותפוח הנחנו מעל הלהבה בזהירות פווווו כמה טעים וחם.

איפה נישן?…. לדב יש מערה שמגינה עליו מה אנחנו נעשה?

אוהל נבנה אוהל.

בכיתה הריקה שלנו מצאנו בדים מיוחדים חבלים קשרנו בקשרים חזקים ונכנסנו פנימה להתחמם לילה טוב…

הבוקר הגיע השמש זרחה והיה קר כל כך.. חזרנו הביתה רטובים ומלאי בוץ,הדלקנו תנור פשטנו בגדים עשינו מקלחת חמה התלבשנו וישבנו יחדיו… מרק חם המתין לנו כמה טעים.

אני כל כך אוהבת פעילות על בסיס דמיון הסיפור בדרך כלל נבנה תוך כדי ובכל יום הוספנו עוד חלק כמו מערה, מדורה ואוהל למנוחה.

הוספנו צלילים להעשרה.

מדהים כמה הילדים נכנסים לדמות וברגע הכיתה הרגילה שלנו הופכת ליער גדול.

[צליל של רוח חזקה
](https://youtu.be/yY14R_amuTM)

[צליל של גשם
](https://youtu.be/jX6kn9_U8qk)

**כמה ילדימות יכולים להכנס לאוהל אחד?**

הפתעה הגיעה למפגש ביום חמישי הגשום אוהל גדול הגיע לכיתה התבוננו בבד המיוחד שלו שמגן מפני כניסת גשם ורוח שמנו לב שיש רשת שמונעת מחרקים עוקצניים להכנס. יש חלונות ורוכסן כדי לסגור.

נכנסנו פנימה 18 ילדימות נכנסו ואורטל ודור אחד היה חמים ונעים וקצת קלאסטרופובי אז יצאנו (:

שיחקנו משחק מוסיקלי רקדנו רקדנו וברגע שהמוסיקה נגמרה 2 חברימות שנבחרו נכנסו לאוהל עד שנגמרו הילדים ברחבת הריקודים.

ולפינוק שלושה חברימות שהגיעו ברוח טובה לגן נבחרו להעביר שם את שנת הצהריים.

כמה שהם התרגשו הזמינו חברים למזרנים שלהם ומאוד התגאו בעצמם כל הכבוד לאירי תום ונדב.

**חורף ומחלות החורף**

שמנו לב שיש יותר ילדימות שחסרים בגן בחורף למה?

שינוי מזג האוויר, הקור והרטיבות.

זה מקשה על גופנו להתמודד ולכן האוזניים מתחילות לכאוב יש נזלת, משתעלים ומתעטשים.. מה אנחנו יכולים לעשות כדי לעזור לגופנו חוץ מלהתעטף היטב לא לצאת החוצה עם בגדים קצרים.

בדקנו וגילינו שויטמין סי מאוד נחוץ לגופנו במיוחד בחורף.

מאיפה נביא?

מהמזון שלנו, איזה פרי מכיל ויטמין סי?

פירות הדר- תפוזים,קלמנטינות,אשכוליות ופומלות ומה עוד…

בארוחת הבוקר התבוננו בירקות ותהינו איפה מסתתר לו ויטמין סי גילינו שבפלפילם בכל הצבעים יש המון וגם בברוקולי .

מדהים איך החברימות פתאום החלו לאכול יותר מהפלפלים בארוחת הבוקר ומהברוקולי שמגיע בפשטידה לביבה או מוקפץ לו עם עוד חברים טעימים ובריאים.

החלטנו בקבוצת הלו יעקב שאנו לוקחים אחריות על גופנו ומה אנו מכניסים פנימה.

**משחק קבוצתי חדש- מרוץ שליחים
**

 שתי קבוצות כל אחת בצד אחר של הכיתה לכל קבוצה יש מספר שווה של מגנטים מרובעים וחלולים המטרה להשחיל אותם לפינים הנכונים.

הקבוצה הראשונה שמסיימת מנצחת.

איך עושים את זה?

נתחיל ונבין מהו שליח/ה - זה הילד/ה שמניעים את המגנט לפין.

השליחים עומדים מרחק רב מהפינים חבריהם לקבוצה בצד.

ברגע שנתנו את האות אחד מחברי הקבוצה רץ לשליח/ה מוסר את המגנט ונשאר שם.

השליח/ה רץ משחיל והולך לחבריו לקבוצה, ברגע שהגיע זה הזמן לחבר נוסף לרוץ ולהעביר את המגנט .

שמנו לב שחשוב לעודד גם אם אנחנו קצת מאחור, ככל שעודדנו יותר היתה יותר מוטיבציה לרוץ ולהשתפר.

לא היה קל להבין את הצעדים זה היה נורא מבלבל לזכור מה עושים.

מה מגיע קודם ומה אחרי איפה הפין של הקבוצה שלי ואיפה אני בכלל… זה היה מצחיק, תירגלנו המון ולמדנו בכל פעם עוד קצת .

כמו שצריך להגדיר מי ראשון, שני שלישי… 

צריך ממש לארגן את הגוף שלנו ולדייק את התנועה- עכשיו לרוץ למסור את הפין, להשאר במקום.

עבודה על תקשורת החברימות הבינו שהם חייבים לתקשר כדי שהדברים יקרו לדרבן, לתקן ולעודד.

**שישי חבילה עוברת וקבלת שבת
**

השבוע חיכתה לחברימות חבילה חדשה מלאה במשימות חדשות ומאתגרות 

המוסיקה הופעלה והחבילה עברה לה בידיים מהוססות .

המשימות- 

לקפל שמיכה

לפשוט וללבוש חולצה

לבנות מגדל גבוה מקוביות 

לשיר שיר

לספר על טיול שאהבתי ועוד….

ובסוף בסוף כשכל העיתונים נזרקו להם הסתתרה לה שם חיה קטנה וורדרדה, היפופוטם מקופסת החיות של הגן הזדמנות מצויינת למשחק איפה ההיפופוטם של הלו יעקב(:

בקבלת שבת אמרנו תודה לגשם, להמון מים שניקו את הרחובות שלנו, את האוויר נתנו מים לצמחים צמאים ומילאו נהרות מעיינות ואגמים.

מפיצי האור שלנו היו אביתר ואירי שאיחלו שבת שלום לחברים שבת שלום לאדמה ולחיות ושבת שלום למשפחה שלנו.

**תורני מים**

תודה לרומי ושקד תורני המים שלנו שהקפידו שנשתה המון למרות השבוע החורפי

**סיום של תקופה(:
**

** קבוצת הלו יעקב רשמית גמולה מחיתולים הידד, הידד לנו!!**

\*\*
\*\*

שיר השבוע-

[גשם חזק מוניקה סקס](https://youtu.be/NnpL5XbNE3E)

מוסיקת השקמה שלנו השבוע מאיר אריאל (:

**הודעות ועידכונים
**

יום א׳ בנוהל סדינים רעננים ובקבוקי מים מלאים.

שקיות בד לבגדים מלוכלכים ובגדי החלפה יותר מסט אחד.

אם מגיעים עם מגפיים הקפידו לשים גם נעליים בתיק.

הכינה נחמה קפצה לבקר מקווה לביקור קצרצר אנא שימו לב לראשי הילדימות.

**שבוע חמים ונעים
**

**אורטל ודור
**

\*\*
\*\*
