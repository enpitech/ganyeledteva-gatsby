---
title: חגגנו את חג האביב בארוחה חגיגית משותפת
date: '2018-03-31T19:45:13+03:00'
---
עדכון שבועי- ילדי הטבע הדמוקרטי 31.3.18

חג אביב שמח ופורח לכל המשפחות שלנו!

חגגנו את חג האביב הנפלא בארוחה חגיגית משותפת לשלושת הקבוצות הבוגרות, (האפרוחים הרגישו עומס אז ויתרנו להם). ישנו יחד בשולחן אבירים ארוך, שרנו שירים וטעמנו ממטעמי החג. 

נחזור מחופשת הפסח ביום ראשון 8.4.18. ביום זה הגן יפעל כרגיל, אם ידוע לכם שהילד/ה שלכם רגישים במיוחד, אנחנו מציעות לשקול איסוף מוקדם יותר מיד לאחר השנ"צ. מנסיון השנים שעברו, מרבית הילדים חוזרים לגן בשמחה ובששון :)

פרידה מחיתולים- בטח סיפרו לחלק מכם שפסח זה זמן טוב להפרד מהחיתול, אבל אנחנו כאן כדי להזכיר לכם שהתזמון הנכון לפרידה הוא לא חג או חופשה כי אם שיאו של תהליך למידה והתנסות. אנא קחו זאת בחשבון. אנחנו ממליצות בחום להתייעץ איתנו אם אתם מרגישים שיש שינוי בתחום הזה בחופש, אך בכל מקרה לא ממליצות לילדימות שטרם התחילו הכרות עם השירותים להגמל "במכה אחת". אם אנחנו כבר בתהליך בגן (יש לא מעט ילדים שמתנסים בשירותים) ואתם מרגישים שיש שינוי, דברו איתנו! 

ובכלל, אם חלו שינויים במהלך החופשה (בכל זאת 9 ימים), נשמח אם תיידעו אותנו כבר במהלך החופשה או במוצ"ש כדי שנערך גם אנחנו.

מה עוד נשמח? נשמח לקבל מכם תמונות וסרטונים של חוויות מהחופשה! 

לאחר חופשת פסח ולאחר החזרה לשגרה צוות המובילות יתחילו לקיים תצפיות מקדימות לקראת שיחות אישיות איתכם, כפי שאנחנו נוהגות לקיים בכל שנה. פרטים נוספים נשלח אליכם לאחר החופשה.

נשלח אליכם מייל עם תזכורות בשבת הבאה!

תודה גדולה לכם הורים אהובים שלנו על המתנה המפנקת לחג!!!! ותודה מיוחדת על האיחידות וכיבוד הבקשה שלנו לא להפריז... אין עליכם!!!

חופשה נפלאה מלאת משפחה, טיולים וחוויות

באהבה גדולה

`

אחי וצוות ילדי הטבע הדמוקרטי

`

## אפרוחיה- נחמה

השבוע המשכנו ללמוד על חג הפסח ועל האביב. ניקינו ביחד את הגוף ואת הסביבה בעזרת מגבונים, סמרטוטים ומים, למדנו מה מתאים לניקיון הגוף ומה למשחקים האהובים עלינו.

במפגשים בנינו פירמידות מקוביות, התחלנו מהנחת קוביה על קוביה ואז... בום! טרח! הכל נפל! ניסינו שוב, הפעם בנינו קיר קטן וזה הצליח! בכל זאת הזמנו את החברים לנסות לפרק את הקיר, איזה רעש ואיזו שמחה!!! אחכ בנינו כמה קירות וכמובן שגם אותם מוטטנו.

ראינו את צלחת הפסח, על מרכיביה. אלינור אהובתינו הראתה לנו פריט פריט וכולנו התרגשנו מאוד! פיצה, כרפס, מצה ותמרים. המון פריטים חדשים וגם כמה מוכרים!

בישלנו יחד 'ביצים קשות' לסעודת ליל הסדר. לקחנו סיר גדול, מילאנו אותו, כל ילדה בתורה, כל ילד בתורו בביצים (פונפונים או כדורים לבנים, לבחירת הילד/ה)

ובעזרת עומר, מיה ושחק העמדנו אותו על הגז במטבח שיש לנו בכיתה. ביום ראשון חיכו על המטבח ירקות ופירות מסוגים שונים. הכרנו אותם אט אט וביום רביעי וחמישי הכנו בעזרתם סעודה, בישלנו אותם כמו את הביצים הקשות, תיבלנו, ערבבנו ובחשנו ולבסוף, כמובן, טעמנו!!

אחת מעשר המכות השתלטה על הכיתה שלנו, היא התחיל בחידה: "היא גרה בביצה, כל היום עושה קווה קווה ויש לה רגלי צפרדע" בובת הצפרדע הירוקה שלנו צצה מקופסת המפגש לשיר 'הצפרדע' מתוך תנועחיה, שיר אהוב מאוד בכיתת נחמה!. אחר כך הופיעה במרכז הכיתה קופסא לבנה, עגולה ומעניינת, הקשנו עליה כדי להעיר את מי שישן בתוכה והפלא ופלא!! הכיתה התמלאה צפרדעים קטנות שקיפצו לכל עבר!! ממש מכה!. למדנו שאם לוחצים לצפרדעים על הטוסיק ועוזבים מהר הן קופצות גבוה גבוה! הילדימות הקפיצו אותן ברחבי הכיתה ומיהרו לרדוף אחריהן.

המשכנו לרקוד לצלילי[ התרנגול מתנועה חיה](https://youtu.be/s7R4geldEy8) וחיברנו אותו לשיר toy שייצג אותנו באירוויזיון הקרוב. נופפנו בידיים כמו תרנגולים ורקדנו בחדווה.

מזכירות לצייד את הילדים בכל מה שצריך עם השיבה מהחופש.

מאחלות חג אביבי ושמח (וכבר קצת מתגעגעות)

קרן, אלינור וטלי.

## צעירים א- רוחל'ה

> `"שמחה רבה שמחה רבה`
>
> `אביב הגיע פסח בא!"`
>
>

אז מה עושים שמגיע הפסח? מתארגנים לסדר הפסח! במפגש שלנו הקשבנו לשיר[ "איך יודעים שבא אביב" ](https://www.youtube.com/watch?v=OFrRQMfst-M)וגילינו שבאביב לא רק פרוחים פרחים ונעלמות השלוליות, אלא גם ידיים חרוצות סוחבות סלים כבדים עם יין ומצות.

גם אנחנו יצאנו לקנות מצרכים לכבוד הפסח וכל יום הוספנו לסל הקניות דבר נוסף לשולחן הסדר. אחרי שסיימנו את הקניות, ולפני שהחתחלנו לסדר את שולחן הסדר, שרנו יחד את השיר ["שמחה רבה"
](https://www.youtube.com/watch?v=pOht6xN3K_Q)

בתחילת השבוע הוצאנו מסל הקניות שלנו מפה חגיגית, צלחת סדר, גביע מהודר, בקבוק יין ומצות. את כל המצרכים סידרנו על שולחן והתחחלנו להכיר את סימלי החג. ראינו שצלחת הסדר היא צלחת מיוחדת מאוד עם מקום לכל מיני דברים שונים ומשונים. אז מה מניחים על צלחת הסדר? ראשונה הכרנו את המצה. בחנו כיצד נראית המצה ושניתן לשבור אותה בקלות רבה. חילקנו לכל החברימות חתיכת מצה קטנה ונתנו לחברים לחוש ולטעום אותה. היו חברים שחקרו כיצד ניתן לשבור את המצה לחתיכות קטנות וכאלה שטרפו אותה כאילו הייתה לחמניה עסיסית וביקשו ממנה עוד ועוד (אפילו יותר מלחם בארוחת הבוקר!). אחרי שאכלנו מצה הרגשנו שקצת יבש לנו בגרון אז הצענו למזוג לחברימות מהיין. כל אחד מהחבירמות החזיק ביד כוס דמיונית אליה מזגנו מהיין. החזקנו את הכוסות גבוה באוויר, אמרנו ביחד "לחיים!" ושתינו לרווייה.

למחרת, נוסף לסל הקניות שלנו דבר חדש - תמר שיהיה לנו חרוסת מתוקה. הראנו לחברים את מקומה של החרוסת בצלחת הסדר וחילקנו לחברימות תמר. הרגשנו את המרקם של התמר וטעמנו את טעמו המתוק. שמנו לב שהאצבעות נהיו קצת דביקות אחרי שאלכנו תמר ומצצנו את האצבעות כדי לנקות אותן וטעום עוד קצת תמר מתוק.

מה עוד נשים בצלחת הסדר? הדבר הבא שהכרנו לחברים היה החזרת. בגלל שחוש הטעם של החברימות מאוד רגיש, נתנו להם לטעום ג'ינג'ר כבוש כחזרת. בהחלט מאכל מוזר וחדש עבור החברימות - פרוסת הג'ינג'ר חלקלקה למגע, אבל שאוכלים אותה היא מאוד פריכה. והטעם שלה כל כך מורכב! שאלנו את החברים איזה טעם יש לג'ינג'ר וחלקם אמרו חמוץ, חלקם מתוק. הגננות אמרו שלהם הג'ינג'ר קצת חריף ועושה קצת חם על הלשון ומיד אמרו כמה חברימות שגם להם חריף. בג'ינג'ר יכולנו לראות שהיו חברים שממש לא נהנו מאכילתו וכאלה שדווקא נהנו לחקור את הטעם החדש ואפילו ביקשו תוספת. היה מעניין לראות את התגובה השונה שהייתה לכל אחד מהחברימות.

הדבר האחרון שהוספנו לסל הקניות לכבוד הפסח היה חסה שישמשה לנו כמרור. חליקנו לכל החברים את החסה, חשנו את העלה הירוק החלק והרגשנו כיצד החסה מרגישה בתוך הפה כשנוגסים בה. שוב היה לנו קצת קשה להבין איזה טעם אנחנו טועמים. זה לא מתוק, ולא חריף, אבל גם לא מלוח או חמוץ. אולי החסה קצת מרירה? או שבעצם אין לה כל כך טעם? באמת מוזר מאוד.

ביום חמישי סידרנו שוב את כל המאכלים שטעמנו והכרנו על צלחת הסדר אבל פתאום גלינו שמשהו השתנה על שולחן הסדר שלנו. בקבוק היין שלנו לא היה ריק! בתוכו היה יין! (יין=מיץ מנגו אפרסק). חילקנו לכל החברים גביעים קטנים וחגיגיים ומזגנו בזהירות לכל אחד מעט מהיין שלנו. שתינו ביחד מהיין המתוק כשאנחנו נזהרים שלא ישפך לנו יין על הבגדים (או לפחות מנסים, הרבה חולצות טעמו יין בסוף). החברימות מאוד אהבו את היין המתוק ורצו לשתות עוד ועוד.

אחרי שסיימנו לערוך את שולחן הסדר שרנו יחד את ["אחד מי יודע"](https://www.youtube.com/watch?v=5eTIQTzo8TI) כשאנחנו ממציעים תנועות מצחיקות לכל מספר. 

גם בחברותא עשינו הצגה לכבוד הפסח. אל הכיתה הבאנו קוביות משחק וברקע שמנו את השיר ["עבדים היינו".](https://www.youtube.com/watch?v=tNn2xsTt5uY) לצלילי השיר, וביחד עם אחד או שניים מהחברימות בנינו מהקוביות פירמידה. היה ממש מעניין לראות איך בפעם הראשונה שבנינו את הפירמידה היה קשה לחברים לסדר את הקוביות "לא בקווים" כדי ליצור את צורת המשולש אך בפעמים הבאות הם כבר ייצרו את צורת הפירמידה באופן אינטואטיבי.

אחרי שסיימנו לבנות את הפרמידה היינו כל כך עייפים שכולנו נרדמנו. שמנו את הראש על היד ולאט לאט עצמנו עיינים, ונכנסנו לעולם החלומות. בחלום פגשנו המון חיות שונות שהזמינו אותנו להפוך אליהם. איך אפשר להפוך לצפרדע? הסתכלנו בקלפי היוגה שהביא לנו נבו במתנה ליום ההולדת ונסינו לחכות את הצורה בה יושבת הצפרדע. כך עשינו גם לכלב, לחסידה ולעוד חיות. כל יום הכרנו חיה או שתיים לפני שהיינו צריכים להתעורר מהחלום כדי לאכול ארוחת צהריים.

גם בחצר המשכנו ליצור פרמידות, הפעם עם מעט חול ודבק. הזמנו את כל החברים לשבת איתנו בארגז החול והראנו לחברים את בקבוק הדבק הגדול שלנו. מהדבק מזגנו לכלים שונים כך שכל זוג חברים יחלקו בניהם כלי דבק. אחר כך חילקנו לכל החברימות דף עליו צוייר משולש והזמנו אותם למרוח על המשלוש דבק בעזרת האצבעות. ראינו את החברימות חולקים יחד את כלי הדבק שלהם ומורחים דבק על הדף. אחרי שמרחנו דבק, ביקשנו מהחברימות לכסות את הדף בחול עד שהוא מלא לחלוטין. כשסיימנו, החזקנו יחד בדף והרמנו אותו כך שהחול נפל לארגז ועל הדף נותר חול שנדבק לדבק שמרחנו קודם. הפכנו את המשולש שלנו לפרימידות חול! היו חברים שכבר היו מאוד סקרנים מה אפשר לעשות עם החול שבארגז והתחילו לשים חול על הדף עוד לפני שמרחנו דבק או שפכו חול על כלי הדבק שלנו וניסו לראות מה קורה לדבק. כיף לראות את הסקרנות של החברימות והדרך שבה הם חוקרים את העולם. לצערנו היצירות של הפרמידות נרטבו בגשם שהפתיע אותנו השבוע והן קצת נהרסו... אלו שנותרו שלמות יחסית שמנו במגירות של החברימות.

חג הפסח הוא חופש ארוך מהגן. תהנו ממנו יחד עם הילדדוס, ושלחו לנו תמונות שלא נתגעגע. ביום שנחזור לגן יתכןכי הפרידות יהיו מעט רגישות מהרגיל אך זה טבעי לחלוטין לאחר היעדרות ממושכת מהגן. אנחנו נהיה שם כדי להקהל על הפרידה ולחזור לשגרה כמה שיותר מהר
... אל חשש, רוב הילדימות חוזרים לגן בשמחה!

הודעות ותזכורים:

\*הרבה  חושבים שחופשת הפסח היא זמן טוב לגמילה מהחיתול. אנחנו ממש לא ממליצות לקיים גמילה מחיתול אם הילד או הילדה שלכם לא הראה סימנים של התעניינות בשירותים קודם לכם. אפשר בהחלט לשאול את החברימות אם הם רוצים לנסות לעשות פיפי בשירותים ולדבר איתם על הנושא כשאתם הולכים לשירותים כדי להתחיל את התהליך אבל ממש לא לכפות פרידה מהחיתול ומעבר לתחתונים. אם יש לכם שאלות בנושא נשמח לייעץ לכם, גם במהלך החופשה אפשר להתייעץ איתנו! אנחנו מזכירות כי הפרידה מהחיתול והמעבר לתחתונים מתקיימים כתהליך, החופשה לא בהכרך מסמלת על תזמון טוב ומדויק לילדימות.

\*נצלו את החג לבדוק את הראש של הילדימות ולגלות אם הכינה נחמה הגיעה לבקר. אם כן, הראו לה את הדלת החוצה (:

\*כשנחזור לאחר החופשה, אל תשכחו מצעים ושמיכות קלות

\*מזכירות גם להביא קרם הגנה למי שעדין לא הביאו בנוסף למגבונים של חודש אפריל

חג שמח, חמים וטעים!

באהבה גדולה

ענת והדר

## צעירים ב- הלו יעקב

השבוע התחיל במסע, המסע שלנו למצרים ... סיפרנו על מדינה רחוקה, תהינו איך מגיעים אליה  החברים הציעו באוטובוס ,בעגלה, במטוסובאופניים.... הבנו שהדרך המהירה ביותר היא במטוס החלטנו לצאת לדרך ..ארזנו מזוודות איזה בגדים אורזים לחופשה במצריים ארוכים או קצרים... סנדלים או מגפיים ... החלטנו לארוז הכל ! לא שכחנו מברשת שיניים וספר אהוב....

הגענו לשדה התעופה ..וואו כמה שהוא גדול .... המתנו למטוס שלנו וראינו את הטייסת מגיעה לבושה במדים ויש לה כובע על הראש .. עלינו,התיישבנו שמענו את הטייסת אומרת שעוד מעט יוצאים למצרים. נא חגרו חגורות בטיחות .. החברים בדרך מאוד טיבעית חגרו את עצמם והנהממריאים המטוס השמיע ויייייייייייייי והופ הנה תל אביב ,הים והעננים וואו איך הכל קטן מלמעלה .

כשהטייסת הודיעה שאנחנו לפני נחיתה והגענו למצרים התבוננו מהחלון וראינו הרים חומים צהובים וכתומים....

הגענו למדבר!

ירדנו מהמטוס והתחלנו לטייל.

מיד הרגשנו כמה חם ..חם מידי ...

הרגשנו צורך להתכסות ולהתחבא מהשמש ... אין איפה להתחבא ,יש רק מדבר, מדבר ומדבר ....

מה נעשה ?

החלטנו להוציא בגדים ארוכים ודקיקים מהתיק והם הגנו על גופנו מהשמש ....

החלה רוח לנשוב וראינו את החול מתרומם למעלה למעלה ...בשלב מסוים היה כל כך קשה להרים את הראש החול נכנס לעיניים ... ממש לאנעים,הגנו על העיניים עם הידיים ...

בדרך פגשנו שיירה של גמלים עם דבשת אחת וכאלה עם שתיים הם היו גבוהים ממש והובילו אותם אנשי המקום המצריים .

היו להם בגדים ארוכים ובד שמכסה להם את האף הפה ומגן על העיניים .... הם הציעו לנו גם להגן על הפנים וכך עשינו .

בזמן ההליכה הבחנו שאין עצים במדבר לא עצי פרי ולא עצי נוי למה ? הרי יש המון שמש ועצים,אוהבים שמש ....

החבר המצרי שלנו אמר שיש המון שמש אבל מים אין . ומים חשובים ממש כמו השמש ... אז מה עושים אם רוצים לשתות ? מה עושים הגמלים ?

הגמלים הם חיות מדבר שזה אומר שהם רגילים לחיות בלי מים ולמה זה כי על גבם יש דבשת אחת או שתיים ובתוכה יש את כל הנוזלים שהםצריכים עד שמגיעים לנווה מדבר ....

נווה מדבר?! שאלנו....

מקור מים קטן שסביבו צומחים .....עצים !

עצי דקל מלאים בתמרים צהובים כתומים ומתוקים ...

איך מגיעים למקום המושלם הזה ?החלטנו שאנו יוצאים למסע ....

הלכנו כפופים ועייפים בשלב מסוים ראינו באופק קצת מים ועצים ירוקים התרגשנו מאוד אך הנווה רק התרחק מאיתנו היינו כל כך צמאים שחלקנואת הטיפות האחרונות...

בסוף הגענו שמחים ועייפים השתכשכו במים והרוונו את צימאוננו ראינו שכך עשו גם הגמלים ותושבי המדבר .

בדרך חזור ראינו מבנים מאבנים גדולות היתה להם צורה מוכרת- משולש...אלו היו פרמידות !

צפינו באנשים הבונים אותם . הם עבדו יחד בעבודת צוות סחבו אבנים גדולות הרימו בעזרת חבלים והבנו שלבנות פירמידה זה ממש ממש קשה .

זהו הגיע הזמן לחזור חזרה לארץ ישראל עלינו על המטוס .

הטייסת שוב ביקשה לחגור חגורות ויייייייייי המראה .... נפרדנו בניפנוף מהמדבר הגדול וצפינו בים התיכון ושמחנו לחזור הביתה .

מדהים כמה פעילות בדימיון מודרך מעצימה ומלמדת . החברים באמת הרגישו את החול בעיניים והשמש הקופחת ..ליטפו גמל והתלהבו ממשלהשפריץ מים אחד על השני .

לסיום הפעילות הבאנו דף גדול וציירנו כל מה שזכרנו מהטיול שלנו .... מדבר גדול... גמלים..נווה מדבר ...עצי תמר ..פירמידות ..

באחד הבקרים חיכו לחברים בכיתת המפגש שלושה שקים מלאים בקוביות ... החברים נורא התעניינו למה ,מה ומי....

אמרתי שהיום אנו נבנה פירמידות !

התבוננות בתמונות של פירמידות לאחר מכן הזמנו חבר אחד וביקשתי שיביא את שק הקוביות למרכז החדר ויתחיל לבנות ...

סחיבת השק הכבד היתה קשה כמעט בלצי אפשרית והוא ביקש עזרה ובהלו יעקב אם חבר מבקש עזרה אנו מיד קופצים למשימה .

הצטרפנו ועזרנו למשוך ...וואו זה באמת כבד אך בעבודת צוות הכל הרבה יותר קל .

גם את הפירמידה בנינו יחד ... החברים כיוונו והניחו קוביות וכשמגדל מסוים נפל לא כעסנו הצענו דרך אחרת ופעלנו.

בעבודת צוות הצלחנו לבנות לא פירמידה אחת אלה 2 ... אלופים אנחנו (:

סדר חג האביב

ארוחת החג בגן .... כמה התרגשנו ...

התכוננו ,סידרנו ופרשנו מפות לבנות על שולחן ארוך ארוך הבאנו כיסאות ,ספות וארגזים כדי שנוכל לשבת יחד ...

קישטנו בפרחים המקסימים שמצאתם בצד הדרך  תודה (:

השולחן לאט לאט התמלא בכל טוב- סלט סלק וקולרבי, סלט תפוחי אדמה , מצה ברייט , ירקות טריים מכל הצבעים והמינים ואיך אפשר בלי טחינהלבנה ... כרוב סגול ומרהיב ....

שרנו-

[שמחה רבה שמחה רבה אביב הגיע פסח בא ...
](https://youtu.be/8l5e2w2BX5s)

בירכנו את החברים מכל קבוצות הגן בברכת חג שמח ובתאבון .... כל כך הרבה ילדים וכל כך הרבה שקט (:

קבוצת הלו יעקב-

בפורום האינטימי הזה אני רוצה לשבח את קבוצת הילדים המדהימה שלנו ... לקבל ילד חדש באמצע השנה דורש אנרגיות סבלנות ויכולת הכלהקבוצת הלו יעקב מרגשת עד דמעות הם קיבלו את גיא בחיבוק הם מתנדבים בכל בוקר להוביל לתמוך וללמד אותו ... הם רוצים לישון לידוובמפגשים מלמדים אותו את התנועות .

לגמרי בזכותם ההסתגלות של גיא היתה מדהימה ! אז חיבוק ענק לילדים ושבחו אותם במיוחד עכשיו בחג האביב וספרו להם כמה הם מדהימים .

מזלטובים-

השבוע חגגנו יום הולדת לגילי גלעד המתוק שלנו וואו כמה שהוא התרגש ..תודה להורים על הפינוקים והספר הקסום  

ממני אליכם ההורים -

משום מה חג הפסח הוכתר כחג הגמילות אני מניחה שבגלל החופש הארוך ומזג האוויר החמים יותר... מניסיון ילדים שעדיין לא מוכנים לגמילה לא משנה להם החופש או מזג האוויר הם פשוט לא מוכנים זה יכול לגרום ללחצים לכם ההורים ורגרסיה בהתנהגות וקושי רגשי לילדים ... מבקשת מכם אם אתם מעוניינים לנסות עשו זאת בהקשבה מול הילד בשייח מבלי להכריח ... ואם לא זורם וותרו בסוף הם יגמלו .

אם עבד נהדר בחופש אשמח אם לא תשלחו ילדים עם תחתונים ביום ראשון דברו איתי נעשה זאת יחד כי הסביבה בגן שונה וכך גם סדר היום ...הדבר האחרון שאנו רוצים זה לגרום לתיסכול במיוחד אם היתה הצלחה בבית .

השבוע חברים נפגשו בבבילוי משותף בגן גורו ליטפו והאכילו קנגרו הם הדגימו לחברים את הקפיצות הגבוהות והיכן גור הקנגרו נח לו ...

תודה לאורי גרוס והדר

הקשבנו לשיר שבת מוסיקלית בבית משפחת דני [הקולקטיב - סתם .
](https://youtu.be/gJ8vaN7DKT0)

גילי גלעד חגג יום הולדת משפחתית נראה שיה שמח ומרגש ... כל כך התלהב לספר לנו על העוגה כמובן(:

בשולחן היצירה פגשנו כתרים מצריים בעזרת דבק וגזירות נייר ציבעוניות..

לשנו בצק שעשוי מקמח מלח ומיד רידדנו חוררנו עם מזלג והכנסנו לתנור יצאו מצות יבשות ממש כמו קרקר (:

משקפות עם נייר צלופן ירוק וצהוב התבוננו לעבר האביב וחיפשנו חברים שברגע נצבעו בצהוב ובירוק משעשע ממש .

תזכורות-

מגבונים לחודש אפריל 2 חבילות לילדים עם חיתול וחבילה אחת לגמולים .

מדייקת שילד גמול זה ילד שעבר לתחתונים והגמילה בשליטה מלאה שלו.

ליום ראשון בנוהל סדינים רעננים ושמיכות מעבר !

בקבוקי מים מלאים - שימו לב להתאים בקבוק לילד !

בקבוקי התינוק כבר לא מתאימים .

ובקבוקים שהילדים לא יכולים לפתוח לבד מאוד מכשיל הרי המטרה היא לפתח מסוגלות ועצמאות וכשהגישה לבקבוק המים שלי לא זמינה לי ואנימחפשת מחנכת שתעזור די איבדנו את המטרה.

תמונות ,תמונות ,תמונות במפגשי יום ראשון אנו עוברים על חוויות החברים בסופ״ש עם מי בילינו ואיפה היינו ..כל כך כייף לשתף להתבונןבתמונות.

אז שילחו !

חג שמח חופשה מופלאה מלאה בזכרונות מתוקים

אורטל ודור.

## בוגרים- ציונה

> `שמחה רבה, שמחה רבה, אביב הגיע..`
>
>  מי בא? חנוכה, פורים, וגם פסח היה חלק מן התשובות שהתקבלו.. החיבור בין הזמן בשנה לבין החג שאנו חוגגים לא בהכרח קיים, אך נחמד לראות שהחברים כבר מחברים בין החגים השונים ומבינים את המשמעות המשותפת שלהם. ניצלנו את ההזדמנות כדי להזכיר כל מיני אלמנטים שונים של החגים ושאלנו מה עושים בחג? יש כל מיני מנהגים משותפים כמו אכילת סופגניות בחנוכה ותחפושות בפורים, אך לכל משפחה יש את המנהגים השונים שלה..

אז איך בכל זאת מעבירים הלאה את מנהגי החג ובכלל את השיח על חגים? בראייה שלנו, החברים לא מוצאים הרבה עניין(בשלב זה בחייהם)  במושגים וסמלי החג כמו עשר המכות, הקושיות וסיפור משה בתיבה. מה כן יכול לעניין את החברים? סיפורים ואלמנטים יכולים להתחבר לעולם שלהם, שיסקרנו אותם, שיצחיקו אותם ושיהיו נגישים מחשבתית ופיזית עבורם.

בתחילת השבוע ארזנו מזוודות והחלטנו לטוס רחוק רחוק. "המזוודה שלי אדומה! " קרא בקול בארי ומיד הצטרפו אליו חברים נוספים, "המזוודה שלי ירוקה, המזוודה שלי כחולה..".ארזנו מזוודות ונסענו לשדה התעופה. מה זה שדה תעופה? איפה שחונים כל המטוסים.. ולאן הם ממריאים? החברים מיד קראו בשמות של כל מיני ארצות, איטליה לסנו-בורד, צרפת וגם תל אביב. הגענו לשדה ועברנו בדיקה ביטחונית, זה היה קצת מצחיק עשינו כל מיני קולות של מכונות מוזרות ושאלנו מי עזר לנו לארוז? סוף סוף עלינו למטוס, הידקנו חגורות ו...ממריאים??!! רגע!! בדקנו שכולם עלו למטוס? הקברניט מקריא את השמות של כל נוסעי המטוס, כל מי שקראנו בשמו משיב "אני כאן!" כל ציונה עלו למטוס, מלבד יובל ששון שהחליט שהוא נוסע לשרונה בתל אביב והחליט לוותר על הטיסה, מה רע? 

אז לאן אנחנו טסים שאלו החברים? תופים, תופים...טסים למצרים!!!! מצרים? מה יש במצרים? חכו בסבלנות ותגלו.. המראנו ממש גבוה מעל העננים, הסתכלנו למטה וראינו שיש ים, הרים ואפילו הצלחנו לראות את הבית. עשינו שלום לאמא ואבא ולכל העוברים ושבים. המטוס טס כל כך מהר, שבכלל לא מרגישים.  היו כמה חברים שקצת חששו, אז הרגענו והסברנו שאין מה לפחד, ומי שעדיין קצת פחד, נתנו לו יד או חיבוק. תוך כדי הטיסה היינו קצת רעבים, הוצאנו מהתיק סנדוויץ', או המבורגר. זוהר החליט שהוא אוכל דג...כל אחד ולאן שהדמיון לקח אותו. 

סוף סוף נחתנו במצרים. עשינו תדריך קצר לפני שיצאנו לדרך, על הקיר ציירנו שמש ענקית. במצרים מאוד חם. המון מדבריות חול. יו יו סיפרה לנו שגם ליד ירוחם יש מדבר עם המון חול. שכשכנו את הרגליים בחול והרגשנו כמה הוא חם ונעים. יצאנו לדרך- התחלנו ללכת במדבר, ללכת וללכת. בדרך ראינו כל מיני צמחים מעניינים וחיות מדבר. פגשנו גמל גדול עם שתי דבשות. תהינו מה הוא עושה כאן באמצע המדבר. הלכנו כל כך הרבה שעות כבר היינו עייפים ובעיקר צמאים. מישהו ראה מים בדרך? לאף אחד אין מים...מה נעשה? נחפש מים במדבר..זו משימה קצת קשה, במדבר אין הרבה מים. איזה מזל, מצאנו וואדי קטן עם עץ וקצת מים ושתינו המון, כמו הגמל! מה הגמל שותה הרבה מים? כן..הוא אוגר בתוך גופו המון מים כדי שיהיה לו לדרך. דמיינו שאנחנו גמלים ושתינו המון המון מים. 

פעם אנשים היו גרים במדבר? איפה הם גרו? אולי בבניין גבוה? אולי בבית קטן? ציירנו על הקיר צורה מצחיקה- זו צורה שדומה לריבוע? אולי לעיגול? לא מה פתאום, זה משולש...מה זו הצורה הזו? שחר קדרון הסביר לנו שמדובר בפירמידה. הוספנו לה לבנים, כמו של בית. בית?? מי גר בבית הזה? סיפרנו שפעם לפני הרבה שנים היו אנשים שגרו בתוך הפרמידות האלה. החברים שאלו הרבה שאלות והביעו עניין רב בחייהם של אנשים שגרים בפרמידות.. אז החלטנו לבנות פירמידות משלנו! לכיתה הבאנו 2 שקים מלאים בלבנים קטנות. הזמנו 2 חברים לקחת את השקים, אבל זו הייתה משימה קשה במיוחד, השקים היו כבדים והיה כמעט בלתי אפשרי לסחוב אותם לבד. שאלנו מה אפשר לעשות? החברים הציעו לבקש עזרה מחברים נוספים, ומיד כולם נרתמו למשימה. התחלקנו ל2 קבוצות ובעבודת צוות ניסינו לבנות פירמידה. זו הייתה משימה קצת מורכבת בעיקר כי היינו צריכים להחליט על שיטת עבודה שתתאים לכולם. מה יקרה אם כולם ביחד יניחו לבנה? ניסוי וטעייה במשך דקות ארוכות סביב הפירמידות עד שלבסוף מצאנו את הדרך.

ומה עוד עושים בפסח? יוצאים לחופשה פסח. כל חבר סיפר מה הוא יעשה עם המשפחה שלו, אולי נטייל בצפון, אולי בדרום, אולי נישאר בבית לשחק.. ובמה נשחק? בבית יש לנו המון משחקים, בובות, צעצועים ומכל טוב. סיפרתי לחברים שפעם, לא היה לילדים במה לשחק אז הם שיחקו בכל מיני משחקים שהם המציאו. כמו מה? יו יו הביאה לנו לכיתה שקית מרשרשת. מה זה מרשרש שם? אגוזים?? אגוזי פקאן. מה אפשר לשחק איתם? בוודאי...שמענו את השיר באגוזים נשחקה/ יצחק אלתרמן

`באגוזים נשחקה, חג הפסח בא.`

`זוג או פרט זוג או פרט מה אצלי ביד?`

`אם ניחשת ומצאת, הם כולם שלך.`

`לא ניחשת לא מצאת, הב לי משלך!`

כל חבר קיבל כמה אגוזים וניסינו לנחש כמה אגוזים מסתתרים מאחוריי הגב. מסתבר שלנחש זה לא כך פשוט..יש חברים שבקלות זרקו מספר- 5,10 אפילו 100. ויש חברים שעבורם משימת הניחושים היא מעט מורכבת. ניסינו לתת עוגנים שיעזרו לחברים- לדוגמה מספר שהוא קרוב ל1, סימון עם האצבעות ועוד. המשימה המאתגרת אפילו יותר הייתה לוותר על האגוזים שלי. מחאנו מחיאות כפיים לחברים שהצליחו לנחש, וגם לאלה שלא. העיקר שניסינו. שאלתי את החברים אם יש להם רעיונות לעוד משחקים שאפשר לשחק עם האגוזים? היו רעיונות מעניינים במיוחד. פיזרנו אגוזים על הרצפה, כל חבר קיבל אגוז וניסה לפגוע באגוז אחר. אני הייתי הראשונה להדגים וכשניסיתי לפגוע באגוז, פספסתי ולא פגעתי. זה היה מאוד מעציב אז התחלתי למרר בבכי! החברים מיד קראו- "אל תבכי!"  נכון לא צריך לבכות.. לא הצלחנו, אולי בפעם הבאה נצליח. גם עם התסכול של חוסר הצלחה אנחנו לומדים להתמודד ולקבל בהבנה. 

בסוף היום עם נמרוד פיצחנו את האגוזים וגילינו מה מסתתר בפנים. פקאנים חמודים ואפילו מאוד טעימים. את הפקאנים חתכנו לחתיכות קטנטנות והסברנו שצריך ללעוס טוס טוב כדי שלא ניחנק. סיפרנו שלתינוקות ולילדים קטנים מאוד אסור לאכול פקאנים כי הם עלולים להיחנק, אבל לנו כבר יש הרבה שיניים ואנחנו יודעים ללעוס כמו אלופים. הקניית הרגלי אכילה ולעיסה יסודית הם מיומנות חשובה ומהותית להתפתחות של החברים. היה מהנה וטעים, תודה רבה ליויו ולעץ של סבא וסבתא מטבעון!

בחלק מהמשפחות עושים בפסח סעודה גדולה! בסעודה אוכלים כל מיני מאכלים מיוחדים, וגם סתם מאכלים שאוהבים. מה הייתם רוצים לאכול בפסח? בורקס, פיצה וגם עוף. החברים היו קצת חלוקים בדעותיהם לגבי העוף, חלק אמרו שזה טעים וחלק לא. סיפרנו שיש אנשים שבבית לא אוכלים עוף, כמו תום שלנו. 

גם בגן עשינו סעודה חגיגית בשולחן ארוך עם כל החברים מהגן. בסעודה שתינו יין, אכלנו סלט תפוחי אדמה, מטבוחה, מצה-ברייט שהיא כמו חביתה ומצות. (או כמו שהחברים כינו אותן- חמציות). לצד המאכלים החדשים אכלנו גם את האוכל המוכר והאהוב שלנו- ירקות, טחינה וגם לחם למי שרצה, על מנת לא לבלבל ולהעמיס על החברים. 

אחרי הסעודה אפשר לשחק במשחק נחמד- אפיקומן! איזה מילה מצחיקה. מה עושים במשחק הזה? ממש כמו מחבואים, אנחנו מחביאים מצה, ואפשר גם משהו אחר אם החברים רוצים. 

בואו נעצום כולם עיניים בזמן שאנחנו מחביאים את האפיקומן! חלק מיד עצמו, לחלק היה קצת קשה. חלק מהחברים שמו יד על העיניים וחלק הסתובבו לאחור. ספרנו עד 10. איפה מסתתר האפיקומן? איך נדע? אפשר לשחק "חם/קר" ככל שאנחנו מתקרבים לאזור המחבוא, האוויר מתחמם. אם אנחנו מתרחקים, מתקרר. החברים היו אלופים במשחק והצליחו להגיע למחבוא. זה היה תרגול מצוין להתמצאות במרחב. מי שהיה לו קשה הצענו לו לקבל רמז או להזמין חבר שיעזור לו לחפש- ביחד זה תמיד יותר קל וכיף

עד כאן ענייני פסח! 

ספר השבוע שלנו "לרעות יש כבר סבלנות"/דודי גרין עורר עניין רב בקרב החברים. סבלנות הוא ערך שאנחנו עובדים רבות כדי לאמצו, באופן גלוי ולרוב גם באופן סמוי. רעות נאלצה להמתין בסבלנות עד שהתינוק יצא מהבטן של אמא, נושא שהוא קרוב לליבם של חברים רבים בציונה. שאלנו האם זה קשה לחכות בסבלנות? או שזה דווקא נחמד? החברים שכבר חיכו בסבלנות לאח או לאחות שיצאו חלקו את תחושותיהם בנושא והחברים שעוד מחכים סיפרו האם הם מצפים לתינוק או תינוקת.

השבוע היה מאורע משמח שבציונה אוהבים במיוחד, רז רזון שלנו חגג יום הולדת! רז בחר לחגוג את יום ההולדת שלו בסימן כדורים, קלענו לסל והמצאנו לעצמנו כל מיני משחקי כדור בהנחייתו של רז. לקינוח אכלנו עוגת שיבולת שועל ובננות מעולה! תודה למשפחה המקסימה על הפינוקים והמתנה!

הודעות ותזכורות:

\-	חופשה ארוכה (יחסית) לפנינו, הילדים לא רגילים לא להימצא במסגרת וייתכן שאת חלקם זה ישבש מעט, קחו זאת בקלות ובאהבה  כל הגמולים הטריים ייתכן ויצטרכו קצת יותר תזכורות של שירותים שכן בגן הם רגילים ללכת יחד עם כולם.

\-	הגן יעבור ניקוי כללי בפסח, בין היתר המוצצים הישנים יזרקו. זכרו להביא עמכם מוצץ חדש עם שם.

\-	נוהל יום א'- תיקי ספר, סדינים, שמיכות קיץ, ובקבוקים

\-	מגבונים לחודש אפריל.

\*\* נשמח לקבל תמונות וסרטונים מהחופשה, תעשו חיים!!!

אוהבות,

שירז וליטל
