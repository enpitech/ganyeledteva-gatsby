---
title: מייצרים משחקים - מחומרים משומשים ומהדמיון
date: 2023-07-06T17:38:24.981Z
---
**היי לכל משפחות הגן,**

**כמה הודעות לפני העדכון:**

1.      מתנות סוף שנה לצוות - אנחנו יודעים שאתם מאוד רוצים לתגמל את הצוות ולהודות להן על העשייה שלהן לאורך השנה, אנחנו גם מאוד מעריכים את זה. ועם זאת, בגן מאוד חשוב לנו לשמור על שיוויוניות גם בין הילדימות וגם בין חברות הצוות ולכן אנחנו מבקשים שלא להביא מתנות אישיות לצוות, אלא רק מתנה מרוכזת מכלל הורי הגן לכל הצוות. 

בכל זאת בא לכם להגיד תודה מיוחדת? 

אפשר (ומומלץ) לכתוב ברכה או כמה מילים טובות, ואם ממש חשקה נפשכם אפשר להוסיף שי קטן עד 15 ש״ח (משהו מתוק, מזכרת קטנה) לכל צוות השכבה (ולא רק דמות אחת/ שתיים). ממש לא נרצה שתגזימו - זה בעיקר מביך אותנו. הברכה חשובה לנו יותר מהכל, והמילים שלכם עושות לנו הכי טוב על הלב.

2.     בגדי ספייר בגן- מדי פעם אנחנו משתמשים בבגדי ספייר שיש לנו בגן להחלפות, כאשר ילד.ה נתקע.ת בלי בגדים להחלפה ממגוון סיבות. מאגר הספיירים שלנו התרוקן ולכן נשמח: 

* מי שקיבל בגדי גן - לכבס ולהחזיר לרכזות שכבה. 
* נשמח אם תביאו לגן כמה פרטים מיותרים אם יש לכם (עדיפות למכנסיים קצרים/ מכנסיים דקיקים, תחתונים, חולצות קצרות במידות של שנה וחצי עד 3. בבקשה אל תביאו לנו שקים עמוסים, אלא פרטים בודדים. תודה ! 

  3.    קייטנה- כל מי שנרשמו לקייטנה, בשבוע הבא נפתח קבוצת ואטסאפ ונעדכן בכל הפרטים.

**4.**    מסיבות הסיום: השבוע תתקיים מסיבת הסיום של שכבת הצעירים, **ביום חמישי ה-13.7. שימו לב שיש לאסוף את כלל ילדי הגן עד השעה 16:00 ביום זה. שבועיים לאחר מכן, ב27.7,** תתקיים מסיבת הסיום של שכבת הבוגרים – גם ביום זה ייסגר הגן בשעה 16:00. אנא התארגנו בהתאים.

 **שבת מנוחה,**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

השבוע התחלנו להתמקד בתפקידים השונים של משאיות העבודה שלנו. למשל, מה עושה מערבל הבטון? הוא מסתובב! מה יש בתוכו? בטון! כדי להשתמש בבטון באתר הבנייה, צריך לשמור עליו רטוב ונוזלי. מערבל הבטון מערבב אותו כל הזמן כדי שהוא יישאר רך ורטוב – כמו שאנחנו עושים הרבה עם הבצק שלנו, מערבל הבטון מערבב את החומרים של הבטון – מלט, מים וחצץ – וממשיך לערבל אותם כמו שאנחנו לשים את הבצק שלנו.

אילו עוד משאיות אנחנו מכירים? הילדימות התחילו לחקות צליל של אמבולנס. מה עושה האמבולנס? אחת הילדות אמרה שהאמבולנס לוקח אנשים לבית החולים. ילד אחר אמר שאם יש פצע, אז נוסעים לבית החולים. אחרי המפגש, הילדימות שיחקו בבובות, התקשרו לאמבולנס ואמרו שהתינוק שלהם חולה וצריך לנסוע לבית חולים. כך, המשאיות שלנו נכנסות יותר ויותר לסיטואציות המשחק הסוציו-דרמטי שלנו.

המשחק הסוציו-דרמטי בשכבה שלנו בכלל עושה עכשיו קפיצה. מגיל צעיר, הילדימות אוהבים לשחק ב"טלפון", ויש להם אלמנטים ראשוניים של משחק חברתי. אם בתחילת השנה המשחק היה יותר מופנה מחנכות, בהדרגה הם מפנים אותו יותר זה לזה, לומדים לחלוק חפצים, לבנות יחד, וגם לבשל, לטפל, לנהוג ולהמציא שטויות יחד. אנחנו גם עובדים על פעילויות שיחזקו את הקבוצתיות – אחת הבולטות שבהן: סידור החצר. כולנו מסדרים את החצר יחד, בקבוצות. לרוב, כל קבוצת ילדים לוקחת אחריות על חלק אחר בחצר. למשל, קבוצה אחת מסדרת את ארגז החול. כמו הרבה דברים, אנחנו משתדלים לעשות את זה במשחקיות. אנחנו דופקים עם כפות על הסירים כדי להוציא מהם את החול, בונים מגדל יפה מכל הסירים שאספנו, וממיינים את הכלים השונים בין הארגזים. את הקוביות לפעמים אנחנו מסדרות לפי צבעים, לפעמים לפי גודל או צורה. וכשאנחנו מעבירים ארגז גדול יחדיו למקום, אנחנו אוחזים בו קבוצה של ילדימות יחדיו, וקוראים: "עבודת צוות, עבודת צוות!".

בשבוע הבא נמשיך להכיר תפקידים של משאיות שונות, נכין את הגן למסיבת הסיום שלנו וכמובן נמשיך לשחק ולסדר יחדיו :)

מחכות לכם בגן ביום ראשון, לא לשכוח בקבוקים מלאים וסדינים נקיים!

**צוות שכבת הצעירים: עדי, יגאל, נופר, מיכל, אלמוג, מאי, נועה, הדר, תניה ורוני**

## **שכבת הבוגרים**

**משחקים חדשים** 

השבוע החלטנו לחדש משחק ישן. המשחק שימש אותנו המון בגן ובגלל שימוש רב הוא נהרס…  

חשבנו יחד: ממה הוא עשוי? לאילו חומרים נזדקק?

למשל: קרטון דו שכבתי. מה זה אומר? קרטון שנראה כמו כריך - למעלה משטח קרטון למטה משטח קרטון ובאמצע משולשים ופסים הנותנים גובה. 

השתמשנו בחפצים בכיתה כדי לצייר את הצורות שלהם על הקרטון. למשל קוביה, מלבן וחצי עיגול מקוביות העץ שלנו. גילינו שאם מחברים את הצורות אפשר ליצור אוטו, כדור ורכבת… 

בשלב האחרון צבענו את הצורות בעזרת מכחול וחוררנו מסביב לצורות שיצרנו. חשבנו איפה יהיה הכי טוב לייבש את הגואש הרטוב? בחצר מתחת לקרני השמש! כשהכל התייבש הבאנו פטריות קטנות והתחלנו להשחיל בחורים שיצרנו מסביב.. והנה משחק השחלה חדש שיצרנו במו ידינו.  

במהלך השיח דיברנו על יצירת משחק חדש מחומרים שכבר קיימים ואת הקרטונים שלא היינו צריכימות מעכנו היטב בעזרת הידיים והרגליים והשחלנו לחריץ של הפח הכחול. 

**מלח וחול** 

השבוע הגיעו למרכז השולחן שלנו שתי קערות. החברימות ישר זיהו את החול האהוב מהארגז, אבל מהי האבקה בקערה השנייה? אולי נריח? הציע חבר אחד. אולי נטעם? הציעה חברה אחרת. בסבב הטעימות שלנו גילינו שמדובר במלח! ממש כמו בבצק שלנו. 

הכנסו את המלח לשקית אחת ואת החול לשנייה. בכל אחת טפטפנו קצת ג'ל צבע מאכל, ותהינו: מה יצבע יותר בקלות, המלח הבהיר או החול הכהה? כל אחד בתורו שיקשק את השקית וגלינו שהמלח הבהיר נצבע ומתערבב הרבה ביותר בקלות. 

לאחר מכן עברנו לשולחן, כל חבר קיבל דף, דבק וכלי עם החול והמלח. מרחנו דבק ופיזרנו מעט מהחול והמלח, לבסוף ניערנו את השאריות והתבוננו ביצירות הצבעוניות שיצאנו לנו :)) 

**English Time**

The friends know some direction words like OVER UNDER ON from our favorite book “We’re Going on a Bear Hunt.”

We learned some more this week with a game with chairs!

Stand IN FRONT of your chair.

Stand BEHIND your chair. 

Go UNDER your chair.

![](/assets/pics/uploads/under.jpg)

Stand ON your CHAIR.

We had lots of fun following these new place prepositions!

**שבת מנוחה,**

**צוות שכבת הצעירים – אורטל, מייקי, חוה, גבי, רוני ואורית**