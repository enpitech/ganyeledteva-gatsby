---
title: איך יודעים שבא אביב?
date: 2023-03-17T09:38:10.244Z
---


**שבת שלום לכל משפחות הגן!**

מזכירות לכן את אירועי הגן הקרובים - אם לא רשמתם, זה הזמן:

1. **הרצאה של אחינועם על חוסן נפשי:** תתקיים ביום שני ה-27.3.23 בשעה שמונה בזום. ההרצאה מתמקדת בניהול רגשי של ילדימות. נשלח אליכם במייל טופס הרשמה להרצאה.

2. **פסח:** חופשת פסח השנה תהיה בתאריכים 4-12.4.23. את החג נציין בגן כיום רגיל עם ארוחה חגיגית ב-3.4.23.

3. **יריד אביב: ב-21.4.23** יתקיים יריד האביב שלנו, לאחר כמה שנות קורונה בהן נאלצנו לוותר עליו. זוהי הזדמנות עבורנו להתכנס כקהילה, לבלות יחדיו בכיף תוך שאנחנו מגייסים כסף למען מטרה חשובה. כל הפרטים נשלחו אליכם במייל השבוע – ראינו שכמה מכם כבר נרשמתם, ונשמח לראות עוד מתנדבים לאיוש הדוכנים!

עד אז - **שבת מנוחה!**

**אחינועם, עומרי וכל צוות גן ילדי הטבע הדמוקרטי**



## **שכבת הצעירים**

השבוע הרגשנו את האביב במלוא הפכפכותו. התחלנו את השבוע בימים חמימים ונעימים, השמש זרחה, החברימות אספו פרחים בדרך לגן, שולחנות המים נפתחו בשעות החמות של היום, ואנחנו התהלכנו כבר בבגדים דקים ואף קצרים. אך כשקמנו ביום שלישי בבוקר, ראינו שהשמים שוב אפורים, בחוץ קר ומאוד-מאוד רטוב! חלק מהחברימות שוב ביקשו מכם ההורימות להגיע לגן עם נעליים ומטריה, ואנחנו בילינו את רוב היום שלנו בתוך הכיתות, עם אוורור קל בהפוגות של הגשם כדי לראות מה קרה בחצר שלנו ולקפצץ מעט בשלוליות.

[אז איך יודעים שבא אביב?](https://www.youtube.com/watch?v=zMPDQBQdur4)

מסתכלים סביב סביב!

אז נכון, עדיין יש בוץ בשבילים והמעילים עוד איתנו בחלק מהימים, אבל בחוץ כבר אפשר לראות פרגים וחרציות, וכמובן הרבה חמצוצים חמצמצים. בשבועות נמשיך להתעמק בסימני האביב. אנחנו מזמינות גם אתכם ההורימות לחפש עם הילדימות סימנים לאביב – את החרציות והפרגים, הפרפרים, וכל היופי הזה בחינם :) [מי שלא מביט מפסיד](https://www.youtube.com/watch?v=2ld48DxIQ_U)! ילדימות יודעים להתבונן סביב והרבה פעמים הסקרנות הטבעית שלהם מאפשרת להם לשים לב לפרטים שאנחנו המבוגרים בקלות מפספסים בזמן שאנחנו ממהרים ממקום למקום. הדרך לגן ומהגן היא הרבה פעמים הזדמנות קצת לחוות את העולם דרך העיניים שלהם.

 **חג האביב**

חג האביב שלנו גם הוא קרב ובא – פסח. כמו תמיד בגן, אנחנו מתעמקים בסימני החג ומתמקדים בסמלי החג שהכי קרובים לערכים שלנו בגן. לכבוד האביב ולכבוד החג התחלנו לצאת למסעות בדמיון שלנו! איך נצא למסע? קודם כל, נארוז לנו תיק! "מה נארוז"? שאלנו את הילדימות: אגס! בקבוק! שוקולד! כריך! היו חלק מהתשובות שקיבלנו. ואיך נצא לדרך? באוטו! ברכבת! באופניים! בעגלה!

יצאנו לטייל בחוץ, ראינו פרחים, פרפרים, עצים וציפורים, וכשהתעייפנו התיישבנו לאכול את הצידה שארזנו לנו לדרך. בשבוע הבא נמשיך עם המסעות שלנו בדמיון, ונרחיק גם עד מצרים!

בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: עדי, יגאל, אליסה, חוה, שגיא, מיכל, הדר, רוני, קיילה ונופר**



## **שכבת הבוגרים**

אביב כמעט כאן ופסח מעבר לפינה. כהכנה לאירועים המאוד משמחים אלה אנו נצא למסעות שונים בגן ובדמיון נגלה את יחד השינוי במזג האוויר, נבקר במצרים ונחקור את  הצורות סביבנו.

 **איך יודעים שבא אביב?… מסתכלים סביב סביב…**

את מפגש הבוקר פתחנו במסע רק אנחנו, החלל והדמיון שלנו…

דמיינו את הלילה, החושך, השקט, נשכבנו לישון. הרגשנו את השמיכה מלטפת אותנו ונרדמנו … כשהתעוררנו, התמתחנו, ציחצחנו שיניים, התלבטנו מה ללבוש, אירגנו תיק ויצאנו לדרך… גילינו שהשמש חמימה ואפילו מסנוורת ראינו פרחים בצידי הדרך שנהנו ממי הגשם ועכשיו מהשמש שמלטפת. נעים לטייל כך בבוקר.  

במעגל השיח בכיתה דיברנו על כמה מזג האוויר מבלבל והבנו שאנו לא נזדרז להיפרד מהחורף כי הוא עוד איתנו (:

הקשבנו לשיר [מי שלא מביט מפסיד - מילים ולחן: דתיה בן דור  .wmv](https://youtu.be/2ld48DxIQ_U) וגילנו שכל מה שצריך זה פשוט להסתכל ולראות כמה הסביבה שלנו מלאה ביופי.

 

מה עוד מגיע עם האביב? ניקיון אביב! 

למה דווקא באביב? 

אחרי החורף העננים נעלמים, השמיים בהירים והשמש מציפה כל חלקה אפורה. הפרחים פורחים, העצים מלבלבים והחרקים יוצאים החוצה. גם הבית שלנו והגן ישמחו להתרענן, להתנקות ולהתחדש. התחלנו למיין יחד את הצעצועים ולבדוק אם יש פאזלים להם חסרים חלקים. גם צוות ניקיון הגינה החל את עבודתו ושלף צעצועים אבודים מאדניות. הם.ן שטפו, ייבשו והחזירו למקום. תחושה של אביב באוויר (: 

**קווים וסרגלים**

בפעילות בחצר הכרנו סרגל מיוחד במינו הוא היה ארוך ולבן היו עליו מספרים והחלק המאוד מיוחד הוא שלסרגל הזה יש צירים והוא יכול להפתח עוד ועוד ועוד עד שהוא הופך לארוך כמו נחש. וממש כמו סרגל שהוא גם נחש הוא יכול להתפתל רק בקווים ישרים. 

הילדימות יצרו משולשים, ריבועים ועוד המון צורות חדשות ומעניינות. בנוסף ניסינו להעזר בסרגל כי לצייר קו ישר. בהמשך לפעילות יצאנו לחפש צורות ומצאנו אותן בחצר: חלון הבית מרובע, השולחן מלבן, הגלגל עגול, גג הבית משולש(: בארגז החול ציירנו אותם ובצלחת ארוחת הבוקר סידרנו את מלפפון, גזר והקולרבי בצורה שרצינו.

**בעקבות הסיפורים**

מעשה בכיסא- נתי בית

סיפור מקסים על עידו שיוצא למסע בדמיון וסוחף את חבריו לטיול במדינת ישראל יחד הם הופכים כיסא רגיל לסוס, למכונית, לרכבת ואפילו לספינה.

לא לשכוח בקבוקים מלאים וסדינים נקיים ביום ראשון!

**צוות שכבת הבוגרים - אורטל, גבי, רוני, לימור, מייקי ונופר**