---
title: 'רוחות הסתיו כבר כאן '
date: '2018-10-13T18:05:55+03:00'
---


**הורים יקרים שלנו, שבת מנוחה! **

**רשמו לפניכם מספר תאריכים חשובים: **

****

\# יום שישי 26.10 בשעה 11:00 **מסיבת פתיחת שנה בגן :)**

אז מה בתכנית?

הילדימות מגיעות כרגיל החל מ7:45, בשעה 11 תגיעו אתם. כל משפחה שתגיע תצא עם הילד/ה לחצר עד שכולם מגיעים. (מי שלא רוצה להישאר, הפעילות מסתיימת ביום זה בשעה 11:00)



בחצר תחכה לנו להקה שאנחנו מכירים באופן אישי, וגם אתם (הפתעה!) לסשן ג'ימג'ומים,

צופית וחן המלכה האם והמלכה הבת ינגנו על המזון (נשנושון שווה)

יהיו משקאות, קלים, בינוניים וכבדים ;) 

ובעיקר אוירה וסבבה רגע לפני שהחורף בא.

אחים ואחיות מוזמנימות מאוד!

משך האירוע כשעה... 



אם יש שני הורים/ות שירצו להגיע ב10:30 לסייע לארגן את החצר, אנחנו נשמח! בבקשה פנו אלי... הצוות עם הילדימות ;) 



**\# הרצאות**

 יום חמישי 1.11 בשעה 20:00 על פרידה מחיתולים 

יום חמישי 29.11 בשעה 20:00 על הצבת גבולות, דיאלוג מבוגר ילד ואקלים זורם בבית.



(מותנה בהרשמה מראש, יש כמות מקסימלית של משתתפים, ישלח אליכם מייל בהמשך)



**בקשות והודעות:**



\# בבקשה לא לחנות על מעבר החציה! ולא לחסום את המדרכה ! 

בנוסף, השתלו לא להתמהמה ולפנות מהר חניות באיזור הגן... 



\# שימו לב שחלק מכם נשארים בחצר בסוף היום, הילדימות משחקים והחצר נשארת מבולגנת , לא פייר כלפי הצוות שעבר סידר אותה בצהרים. נבקש להבהיר כי בסוף היום החצר אינה גינת משחקים...



\# באיזור פינת העגלות עולה לעיתים ריח ביוב, זה נובע מכך שתחתיה ישנה תשתית שמוליכה את הביוב החוצה, יש שם צומת צינורות ממש איפה שהחומה ולכן לפעמים עולה גל (לכן פינת העגלות שם ולא איזור משחק). בדקנו בקיץ את העניין ולצערי לנו אין ממש איך לטפל בזה... ובכנות הריח מורגש רק לעיתים, זה קצת לא נעים אבל זו המציאות וזה ממש לא נורא ;)



**שבת מנוחה ואהבה**

**אחי **





## צעירים א- שמוליק

## 

הינה סוף סוף אפשר להכריז על השם הנבחר לקבוצה שלנו… קבלו אותם במחיאות כפיים סוערות - 

**קבוצת שמוליק!** ״רוצי שמוליק קורא לך, ושולח אלף נשיקות!…״ 



עכשיו, כשהשם נבחר והוכרז, הגיע הזמן לעבוד על גיבוש, איחוד ותחושת השייכות לקבוצה כך שכל ילדה וילד ירגישו שהם חלק ממשהו.

יש לנו שם, יש לנו שיר, ובנוסף יש לנו צבע והוא ורוד… 2 ארגזים ורודים לקבוצה…אחד לנעליים ואחד לשמיכות.  על הארגזים תלינו שלטים ״נעליים/שמיכות של קבוצת שמוליק״ ועל השלט ציור של נעליים ושמיכות כדי שיהיה לנו מובן וברור מה הייעוד של כל ארגז. את הנעליים אנחנו חולצים בחברותא או במהלך המשחק בחצר. בעזרת הצבע יותר קל וברור לנו איזה מבין כל הארגזים שייכים לקבוצה שלנו. 





**מפגש**



השבוע התעסקנו בדימוי והכרת איברי הגוף שלנו מהגדולים לקטנים וגם באילו דרכים ניתן לשמור עליו.

המטרה היא לגבש מודעות עצמית ולהבין כיצד אנחנו מתנהלים במרחב האישי שלנו ולצד זאת מכבדים את המרחב האישי של החברים שלנו.

אנחנו מאמינות  כי כאשר הילדים יכירו את התפקיד של כל איבר בגוף שלהם הם יפתחו את המודעות העצמית, ואת הביטחון העצמי ויחזקו את תחושת המסוגלות. למעשה גם מבחינה חברתית – הכרת הגוף מאפשרת לילדים לקחת חלק משמעותי במשחקי חברה ובכל פעילות גופנית בגן, בחצר וגם אתכם בבית. אלו הם סוג הנושאים בהם נעסוק, נתמקד ונעודד במהלך כל השנה. 





כפי שאתם כבר יודעים אנחנו מאוד אוהבים להיכנס למפגש כמו חתלתולים, לכן ניצלנו את אהדת הילדים לחתולים ופתחנו את המפגש בשיר [״מה קרה לחתלתול?״](https://www.youtube.com/watch?v=c8UJ-iCERoQ)



החתלתול מתכונן לטיול, מתנקה יפה יפה… איך מתנקה החתול? רוחץ את הגפיים ומשפשף את האזניים…. איך הוא רוחץ את הגפיים? בסבון ומים? לא לא מה פתאום, הוא מלקק עם הלשון, לחתול לשון מיוחדת שונה משלנו (חשוב להדגיש) והיא עוזרת לו להתנקות. כיצד אנחנו יכולים להתנקות? בסבון ומים! חקרנו את הסבון הקשה, הרחנו, מיששנו, הרטבנו במים, ראינו כיצד הוא מעלה קצף. עזרנו לבובה יעל להתרחץ באמבטיה וניקינו אותה מכל הלכלוכים והחיידקים ..      



בכניסה לארוחת הצהריים מהחצר, שטפנו ידיים בסבון ומים, השבנו את תשומת לב הילדים לכמות הלכלוך שיורדת מן הידיים שלהם. כמובן אי אפשר לדבר על ניקיון הגוף בלי השיר של [דתיה בן דור/״אני נקי״](https://www.youtube.com/watch?v=UaS6SuBG4Zk)  



בהמשך השבוע התמקדנו ברגליים … שאלנו את החברים מה אפשר לעשות בעזרתן? גבע אמר ״לקפוץ!״ והדגים לנו קפיצות מצחיקות, מאור הוסיפה ש״אפשר גם ללכת״ והראתה לנו את ההליכה שלה ואז לילי אמרה ״לעמוד״ ונעמדה כמו פסל! הזמנו את כל החברים להתנסות בהליכה, עמידה וקפיצות במרחב לצלילי השיר [הולכים ועוצרים של ליאורה שלזינג](https://www.youtube.com/watch?v=6fu3unq5RK4)ר      



למחרת עשינו את אותו הדבר הפעם בזוגות, יד ביד עם חבר/ה. אם בפעם הקודמת היינו צריכים לשים לב לחברים סביבנו ולכבד את המרחב האישי שלהם הפעם בנוסף לזה גם היינו צריכים לשמור על החברים שאיתנו. בסוף המפגש הוצאנו מתוך קופסאת ההפתעות של טיטי כרית שווי משקל...כל החברים התנסו לפי התור בעמידה על הכרית… מה שהוביל למשחק נהדר גם בחצר… 



ביום חמישי עבדנו בעיקר על איך ממתינים בתור למשחק על משחקי שמירה על שיווי המשקל. לכיתה הכנסנו ג׳ימבורי ארוך ולכל החברים היתה הזדמנות לעבור את הג׳ימבורי בכל דרך שיבחרו- זחילה, הליכה עם ידיים לצדדים או אחיזה ביד שלנו.



שיר נוסף שהכרנו השבוע שאתם פשוט חייבים לנסות אותו גם בבית [״מי יכול?״/דתיה בן דור ](https://www.youtube.com/watch?v=IrM-NdOGy7Y)





**חצר**



במהלך המשחק החופשי שלנו בחצר אנחנו לומדים המון דברים ומסיפים ל"ארגז הכלים" שלנו עוד ועוד יכולות- בעיקר בנוגע לדרך בה אנחנו פותרים קונפליטים שונים. למשל כיצד אנחנו פונים או מדברים לחברים שלנו ואיך מבקשים משחק שנמצא כרגע אצל חבר. 

בארגז החול חפרנו בורות שפכנו פנימה מים וראינו כיצד החול הופך לבוץ ממנו הכנו קציצות רכות.

שרנו לקט של שירי ילדים עם חולוד בבית ההוביט והמשכנו לעבוד על ענייני התורות במסלולי הג׳ימבורי ובקיר הטיפוס.





**סוף יום **



הזמן שאחרי מנוחת צהריים טובה הוא הזדמנות נהדרת עבורנו לפתח את העצמאות שלנו ולחזק את תחושת המסוגלות. לאט לאט הילדים מתעוררים מהשינה ומכריזים בחיוך ״סיימתי לישון!״ קמים מהמזרן, נותנים לאחת הגננות את השמיכה לקיפול ומניחים אותה בארגז. את המוצץ בם מניחים בסלסלת המוצצים, לאחר מכן שותים מים וניגשים להביא את הנעליים שאנחנו משאירים מסודרות בשורה ליד בית העץ שבכיתה. לאחר שמצאנו את הנעליים מתיישבים ליד הקיר בשורה ארוכה של חברים ומנסים לנעול לבד, למי שקשה אנחנו כמובן עוזרות אך קודם חשוב לתת את אפשרות לנסות כאשר אנחנו מסבירות ומכוונות. ואז אנחנו מחליפים חיתול, מסדרים את השיער וחוזרים למקום שלנו. שם כבר מחכה לנו משחק הרכבה, לדוגמא קוביות עץ קטנות, "סברסים", צינורות ולגו… בכל יום משחק אחר… 



כאשר כולם מאורגנים ומוכנים לדבר הבא אנחנו אוספים בעבודת צוות את המשחק בחזרה לקופסא ובוחרים שני חברים מהקבוצה שיהיו אחראים לחלק מים וכריך לשאר החברים. כאן למעשה אנחנו מחזקות ומעצימות את החברים שהתנהגו בצורה חברית, היו אחראיים ודאגו לאסוף את המשחקים למקומם, היו קשובים לחברים ולגננות או כאלה שהתגברו על משבר כלשהו… 



בשבוע הבא נמשיך לדבר על הגוף שלנו ונעבוד על המוטוריקה הגסה והעדינה. 



**הודעות **



\# מגבונים לחודש אוקטובר - מי שעוד לא הספיק, מזכירות להביא 2 חבילות ולהניח אותם בצורה מסודרת בשידת החתלה הנמצאת בשירותים. לא לשכוח לסמן את עצמכם ברשימה. 

\# מזכירות שוב שאין כניסה עם מזונות שונים לגן שלנו, בבקשה הקפידו להיפרד או לסיים את העוגיה או הלחמניה לפני הכניסה לגן 

\# תודה ענקית לגוני (אמא של עומר) ומאיה (אמא של אלי) על דף הקשר היפייפיה! זו הזדמנות מצויינת לשבת עם ילדכם ולדבר על שאר החברים בקבוצה, לקבל מושג על מי החברים של הילד/ה שלי בכיתה ויאללה להיפגש!!! 



**שיהיה שבוע נפלא ומלא תנועה**

**ויקה וחולוד    **







## צעירים ב'- שולה

## 



מרקם קבוצתי מתחיל להתגבש לו.... 

סדר היום הקבוע שלנו, מעברים חלקים והקניית הרגלים, עומדים עדיין בראש סדר העדיפויות שלנו.

רק אז, הילדימות יהיו פנויים רגשית להביא את עצמם לידי ביטוי ולהרגיש נינוחים ושלווים....לשמחתנו אנחנו בדרך הנכונה! 





**מאירועי השבוע**



השבוע הצטרף אלינו חבר חדש! עומר אליהו..הילדימות קיבלו אותו באהבה רבה, דאגו והתעניינו לשלומו (כל כמה דקות....) נזכרנו בימי ההסתגלות שלנו, שלא היו כל כך מזמן, וניכר היה שהילדימות רצו מאוד לקחת חלק בהסתגלות של עומר ולהנעים את זמנו 



עבדנו השבוע הרבה על דיוק המעברים שלנו. 



לפני שאנחנו נכנסים לארוחת הבוקר, אנחנו יושבים על הדק לחברותא- מעין אתנחתא בה אנחנו שרים כמה שירים, שותים מים ונכנסים בזוגות, יד ביד, לשטוף ידיים. זה אמנם נשמע פשוט אך כניסה מחלל פתוח לסגור כשלעצמה היא מאתגרת...ומאפשרת למידה רבה: האם הזמינו אותי להיכנס? למי אני מושיט/ה את היד, כיצד אני שומר/ת על החבר שאיתו נכנסתי? האם הדרך שלנו פנויה?

את המעבר הזה אנחנו עושים פעמיים ביום, בבוקר ובצהריים, בשעות קבועות.

השבוע שמנו לב שהילדימות מתכנסים עצמאית לחברותא על הדק...זהו סימן קטן ומשמח בשבילנו לכך שהמעברים עוברים בהצלחה. 

מעבר נוסף הוא היציאה לחצר. למדנו השבוע את הדרך החביבה על הילדימות...אנחנו מתכנסים כולם יחד ליד התריס בכיתה הגדולה, סופרים עד עשר והתריס מתחיל להיפתח! לחלקנו קצת קשה עם רעשים חזקים לכן אנחנו מתופפים על הרגליים עד שהתריס עוצר. ביציאה אנחנו מתכופפים עם הראש או יוצאים בזחילה, כדי לא לקבל מכה. המעבר המאתגר הופך לחוויה כיפית ומלמדת. ואפילו קרה השבוע ששיחקנו בכיתת השינה ושמענו פתאום את התריס נפתח...ליעדי ישר הודיעה לחברים: "להתכופף!".  





**עוד קצת מהטקסים האהובים שלנו....**



\***בקבוקים*** אנחנו מזמינות את אחד החברים שיחלק בקבוקים...דרך מצוינת להיכרות ולקבלת אחריות. אחרי שכולם קיבלו בקבוקים אנחנו מרימים את הבקבוק "גבוה גבוה!" ואומרים יחד "ל-ר-ו-ו-י-ה". 



**\*צהריים ושמיכות\*** בצהריים אחרי שסיימנו להתארגן לשינה אלינור מקריאה לנו סיפור...אחד האהובים עלינו השבוע היה וניל על המצח ותות על האף/מאיר שליו. אנחנו שוכבים על המזרונים שלנו, שואלים של מי השמיכה עם ציורי המיני מאוס והילדימות, שמכירים כבר יותר טוב מאיתנו, צועקים את השם. אחרי שסיימנו לחלק את השמיכות, אנחנו מתכסים ושרים צהריים טובים לכל חבר וחברה.



השבוע הוספנו טקס חדש: **\*סידור\*** התחלנו מלסדר את כיתת השינה שלנו בעת הצורך... שיחקנו כל כך בכיף, אך עכשיו אנחנו כבר רוצים לאכול כריכים, אז אנחנו שואלים את החברים, האם אפשר כבר להביא את הכריכים? האם הכיתה מסודרת?....סופרים יחד עד 10 וקוראים בקול "מ-ס-ד-ר-י-ם". משחק הסדר הוא כיפי, והחברים נהנים ממנו מאוד. אנחנו מתבוננים יחד במרחב שלנו לפני ואחרי ובודקים מה השתנה...

מי אמר שילדים בגיל הזה צריכים בכלל לסדר? ולמה אנחנו בכלל עושים את זה? קודם כל כדי שיהיה לנו נעים ונוח יותר להמשיך לפעילות הבאה. (האם לנו נעים לשבת לאכול כשהסביבה שלנו מבולגנת?), שנית- כך אנחנו מפתחים את המודעות לסביבה הקרובה שלנו ולהתמצאות בה ומעודדים עצמאות ואחריות בקרב הילדימות. ובראייה רחבה יותר, אנו בגן דוגלים בלהשאיר את המרחב מסודר לקבוצות שבאות לשחק אחרינו.

חשוב כמובן להבין מה אנחנו מצפים וממי... לא אצפה עדיין מהקבוצה שיסדרו את החצר כי זה מורכב ועמוס, אך לאסוף סוג משחק אחד או שניים בכיתה היא לגמרי משימה אפשרית. 



**מפגש **

לכבוד בואו של הסתיו....שמנו לב שחלק מהחברים כבר התחילו ללבוש מכנסיים ארוכים בבוקר...בבוקר באמת נהיה קצת קריר!

לטקס חליצת הנעליים שלנו הוספנו אלמנט חדש.. 

אנחנו שרים יחד [מה נועלים/דתיה בן דור ](https://www.youtube.com/watch?v=lAygjwWNV4o)



> מה נועלים, מה נועלים, גם קטנים וגם גדולים?
>
> על הרגליים, זוג נעליים
>
> כשהולכים גם הן הולכות....



בדקנו מי נועל סנדלים ומי נעליים...ומי גורב גרביים? 

חקרנו את עולם הגרביים מכל הכיוונים ובכל מיני דרכים.... 

לכיתה הגיעה כדור גרב גדול....זרקנו אותו למעלה, עד שנגע בתקרה, מסרנו אותו אחד לשני בפיסוק ואפילו הצלחנו לבעוט אותו רחוק. גילינו שבתוך הכדור מסתתר עוד כדור...וכמשכנו יחד את הקצה...הופ! מה זה גרביים? לא....זה בכלל [הברווזיים של הסבתא של אפריים!](< https://www.y outube.com/watch?v=8mfLQVNoquk&t=33s>) שרנו יחד את השיר האהוב מפרפר נחמד ועשינו הצגה מצחיקה עם הגרביים על הידיים

פיזרנו כדורי גרביים צבעוניים ברחבי הכיתה ולצלילי מנגינה נעימה, הסתובבנו בין הגרביים ובחרנו מה לעשות איתם מבין מגוון הדברים שעשינו איתם השבוע....יכולנו לראות כיצד חלק מהילדימות בוחרים לנסות לגרוב, חלק זורקים את כדור הגרב למעלה ומנסים לתפוס, חלק שמים על הידיים ועושים קולות של ברווזים...גהגהגה. 





**יום שישי בגן**



יום שישי הוא יום עם אווירה מיוחדת בגן... השבוע אכלנו ארוחת בוקר משותפת בשולחן ענק עם קבוצת שמוליק (צעירים א') במבואה. במפגש בנינו יחד (בעבודת צוות....) מסלול ג'ימבורי והזמנו את טיטי הבובה, ולאחר מכן את החברים להתנסות במסלול... שרנו יחד את השיר [שבת בבוקר של אריק איינשטיין,](https://www.youtube.com/watch?v=MGAjlqg5URg) למדנו את התנועות לשיר שלנו ואכלנו חלה





**הודעות ועדכונים**

•	ימי הולדת בגן. בשבועיים הקרובים נתחיל ימי הולדת  לילדי ספטמבר-אוקטובר. מי שרלוונטי יעודכן. 

•	פגישות בין הילדים אחה"צ הן דבר מבורך! שמחתי לשמוע שחלקכם כבר נפגשים בגינה. 

•	בקרוב תקבלו עדכון לגבי יום הגיבוש שלנו שמתוכנן לאחד מימי השישי בחודש נובמבר (בו הגן לא פעיל). 

•	אנחנו שותים המון מים ותדירות החלפת חיתול בגן היא גבוהה. שימו לב שיש לפחות 4 חיתולים בתיק מדי יום.  

•	פורסמו התאריכים של הרצאות גמילה והצבת גבולות בגן. שתיהן חשובות מאוד ורלוונטיות ביותר עבורנו. מצפה לראות את כולכם

•	נוהל יום א'- סדינים נקיים, בקבוקי מים מלאים





**שבוע מצוין ונעים לכולם,**

**שירז ואלינור. **





## בוגרים א'- דניאל 

## 

התחלנו להיכנס לשגרה חברימות! יש לנו טקסים קבועים, סדר יום קבוע, מורל קבוצתי שנבנה לו אט אט בתקווה, תכנים, יצירות ומשחקים.

ביום ראשון למדנו שיר ריקוד חדש המביא איתו הסתכלות על כל אחד בקבוצת תקווה המגוונת והמופלאה כמיוחד והרבה אהבה עצמית: מהו חבר? איזה דברים כייף לעשות יחד? מה זה להיות קשוב ללב? להרגיש מה שאני רוצה והכי חשוב להפנות לעצמו אהבה ולבבות.

[זהו השיר של ארתור. ](https://www.youtube.com/watch?v=k6IawYn1hdU) הקשבנו למילים :

>  בכל יום אתה פוגש חבר, דומה לך וקצת אחר, כל אחד הוא מיוחד.
>
> אז שים לב היי, איזה יום נפלא היום לשחק וגם לחלום, יום נפלא לצחוק ביחד.
>
> נסה להיות קשוב ללב..
>
> ועוד עצה לדרך תבטח בלבבך כי זהו הסוד, תאהב את עצמך....



פעילות היוגה צחוק הוטמעה היטב במפגשינו והחברימות חיכו כל הסופ''ש כדי לחזור לצחוק ביחד. הפעם לקחנו את הפעילות שלב אחד קדימה ותרגלנו תוך כדי תנועה במרחב: דיברנו על איך הולכים בכיתה? איך רוקדים ריקוד משותף? האם זה נעים כשרצים וצועקים? אפשר לומר שלום לחברים בזמן ההליכה? ומה נעשה כשנראה חבר לא צוחק?...אולי נעשה איזה פרצוף מצחיק כדי לשמח אותו ולגרום לו לצחוק אתנו. 

החברימות החלו להתהלך בכיתה ולהתפקע מצחוק בליוווי התיפופים שלנו. כל כך כייף לצחוק ולרקוד :)



ביום שני ראינו מתקן חדש בחצר: הטרמפולינה! התקבצנו יחדיו וישבנו עם תמר סביבו. שאלנו שאלות לגבי המשחק החדש: מה הצבע שלה? האם קופצים עליה? האם קופצי עליה יחד או לחוד? בשלשות או בזוגות?  האם אפשר לשבת על הטרמפולינה כשחבר קופץ?

לאחר שענינו על כל השאלות והבנו כיצד להשתמש בטרמפולינה, עלינו עליה והתחלנו לקפץ.



בג'ימבורי שאנחנו כל כך אוהבים נהיה פקק של ילדימות וחשבנו איך לפתור את הסוגיה. התיישבנו מול מסלול הגימבורי עם דניאל והחברים עלו מיד על הפתרון...לעלות לגימבורי בתורות!

לני הדגימה לנו את המסלול בזמן שרועי חיכה בתור, וכשהתפנה המסלול רועי עלה עליו ונבו חיכה בתור. לאחר מכן קראנו לכל החברימות לעשות רכבת של תורות וכל אחד עלה בתורו להראות את ביצועיו על המסלול.



ומה עם הסתיו שמגיע אלינו? והגרביים שחלקנו גורבים והסבתא של אפרים שאנחנו כל כך אוהבים? אז לאחר שקיבלנו גרב אחת לברווז אחד והצלחנו לגרוב אותה על היד כל ילדה וילדה קיבלו גרב נוספת ויצרנו מופע משותף של הסבתא של אפרים.

ביום שלישי הבאנו את קופסאת המפגשים שלנו ותומר עלה לבמה לעזור לפתוח אותה. הקשנו על הקופסא: "טוק טוק, מי ישן שם?" הבובה צילה התעוררה לאור הנקישות ויצאה החוצה. הסתכלנו שוב בארגז האם יש שם עוד משהו? כן! יש שם עלים!



פיזרנו את העלים על הריצפה ושאלנו שאלות: האם צבעם של העלים זהה? מהם הצבעים של העלים? עלים ירוקים וחומים, אפשר להעיף את העלים כמו הרוח? בואו ננסה. חילקנו את העלים והתחלנו לנשוף עליהם ולראות אותם זזים....אחר כך אספנו אותם בחזרה ונעמדנו. שלוש ארבע ו... כל אחד העיף את העלה שלו למרחב ונשף עליו כמו הרוח! 

בכיתה התחלקנו לשתי קבוצות, חלק מאיתנו נכנסו לכיתה שבה היו עלים מפוזרים ואדניות  מצוירות והתחלנו ביצירה עם תמר, הדבקנו מדבקות על קווי העלים, הדבקנו נייר קרפ על האדניות וגם צבענו עלים ענקיים. 

בצד השני של הכיתה כל אחד בחר לו תחפושות והפכנו לחבורות התחפושות! ומה עושה חבורת התחפושות? בונה את מסלול הכריות הכי ארוך בתבל כמובן. אחרי שעמלנו ובנינו את המסלול, כל אחד עלה בתורו (בדיוק כמו שלמדנו בחצר כששיחקנו במסלול הג'ימבורי) 



הגיע זמן לסדר את הכיתות ולצאת אל החצר. בעבודת צוות נחזיר את התחפושות למתלה ואת הכריות למזרון. נארגן את כל הדפים יחדיו ונכין את הסלון לישיבה הקבועה שלנו ליד התריס. נסדר את הכריות כך שיהיה מקום לכל תקוול'ה ונזמין את החברימות לשבת. אחרי שסיימנו לשתות את המים נפתח את התריס וכל חבר וחברה בקבוצה יראו את כישורי הזחילה והגלגול שלהם אל מעבר לתריס אל החצר :)



ביום רביעי פשטנו את הגרביים מהידיים ופיזרנו אותן ברחבי הכיתה ראינו שכל גרב שונה מהאחרת והחלטנו לסדר אותן לפי סוגים: גרביים מפוספסות בערימה אחת, גרביים עם ציורים בערימה שנייה, גרביים כחולים כמו הצבע של תקווה בערימה שלישית. 



כשיצאנו לחצר ראינו רמקולים חדשים...ומה עושים רמקולים? משמיעים צליל! בואו ניקח את כל הרמקולים החדשים נכניס לבית ונעשה מסיבה. הזמנו את כולם למסיבה, חלק הגיעו עם מיקרופונים, חלק עם כלי נגינה. פיזרנו את הרמקולים בבית העץ והתחלקנו לקפץ ["אל המסיבה בה בה" ](https://www.youtube.com/watch?v=fD96byp0sfE)

[](https://www.youtube.com/watch?v=fD96byp0sfE)

**עדכונים:**

\# נפגשים בראשון- סדינים ריחניים ובקבוקים מלאים בנוהל

\# אנא הקפידו לגזור ציפורניים לחברימות- אנחנו רוצים להמנע מלשרוט ולהשרט 

\# בנוגע לתהליכי הגמילה. אנחנו מאוד רוצות שהחוויה תהיה חיובית ולכן מבקשות להתייעץ ולשתף אותנו בתהליך על מנת שנהיה ערוכות להתנהלות בריאה מול הילדימות שנמצאים בתהליך. לעיתים אתם מפתיעים אותנו בבוקר ומספרים לנו שחברימות ללא טיטול, דבר שעלול לפגיע בתהליך. ככל שהתקשורת ביננו תהיה טובה יותר, כך הסיכוי שתהליך הגמילה יעבור בהצלחה יגדל. 





**מאחלות לכולם שבוע נפלא וסתיווי **

**דניאל ותמר**







## בוגרים ב- אורטל 

## 

בבקרים אנו מגלים יחד שהסתיו מגיע לו לאיטו, למרות אי אפשר עדיין להתעמק בו כי בואו נודה שחוץ מקרירות בוקר וערב האמצע עדיין חם ולח

אבל בכל זאת הוא מורגש… יש קצת יותר עלים על המדרכות, לאוויר יש ריח אחר ובשמיים יש המון ציפורים- מה שמחבר אותנו לתחילת השבוע שלנו: שבוע ציפורים נודדות!  



גילינו שהן עפות בלהקה ושהן תמיד מסודרות. יש ציפור מובילה שמכירה את הדרך ודואגת לכך שאין סכנות לפני הלהקה ויש ציפור מאספת שתפקידה לוודא שאף ציפור לא טועה ומתבלבלת בדרך. 



איזה מן סכנות יכולות להופיע במסלול התעופה של הציפורים?  

מטוסים, מסוקים, כדורים פורחים, רוחות וגשמים עזים



תהינו יחד מה זו המילה "נודדות"…עוברות ממקום למקום

במקרה שלנו הציפורים עוברות מארצות קרות לארצות חמות יותר וישראל נמצאת בול באמצע מסלול הנדידה שבין הקיץ לחורף… מקום נהדר להפסקה ומנוחה לציפורים. 



לא קל להיות ציפור נודדת, קשה לעשות את הדרך הארוכה הזו לבד.

התבוננו על עצמנו …וגילינו שגם במקרה שלנו, יש הרבה דברים שאנחנו מעדיפים לעשות ביחד! למשל לסדר את החצר זה הרבה יותר טוב יחד… לאכול הכי כייף בחברותא… אנו חזקות וחזקים יותר ככה- כאשר אנחנו בקבוצה. התבוננו על עצמנו כקבוצה וראינו שאנחנו לגמרי מתנהגים כלהקת ציפורים לכן לא נראה שתהיה בעיה לחוות נדידה כלהקה מארץ לארץ כמו הציפורים



אז מה צריך לעשות כדי להפוך לציפור ?…. אנו צריכים כנפיים

לציפור יש כנפיים ולנו יש ידיים…. עם שרביט הקסם ניפנפנו גבוה גבוה ואמרנו ידיים היפכו לכנפיים

פרסו כנפיים הלו יעקב ועכשיו נעוף, נעוף, נעוף....



הקשבנו לשיר[ נשר-תנועחיה](https://youtu.be/gHIYOUdcfxs)



> כנף משיק כנף הנה הנשר עף
>
> הנה הנשק עף לו למרחב
>
> כנפיים ישרות כנפיים מתוחות 
>
> הנשר דוהה עכשיו....



הנשר כבד והכנפיים שלו גדולות לכן הוא לא מנפנף בהן כדי לעוף הוא משתמש בזרמי אוויר- הוא דוהה, גולש עליהם כמו שגולשים על המים.

חשבנו גם על ציפורים קטנות... הן צריכות לנפנף בכנפיים כמעט בלי הפסקה אם הן רוצות להשאר באוויר.

שיחקנו במשחק הציפורים וכשקראנו נשר הילדימות דהו בחלל כשקראנו ציפור הם החלו לנפנף בכנפיים ולעוף... ומה קרה כשאמרנו פרפר או דבורה ? החברים ניפנפו מהר מהר מהר... וואו כמה זה מעייף



  

**שיר בוקר-**



[מסביב לעץ התות-מוסיקה אורגנית ](https://youtu.be/7VpIEdeWKqI)

שיר בוקר המחזק את היכולת שלנו לנוע יחד. ללכת במעגל בקבוצה גדולה זו פעולה מורכבת?

לאיזה כיוון אני נעה? כמה חזק אחזיק את יד החברים שלצידי? איך שומרים על מעגל עגול?

הכל מתחיל בתרגול והבנה בסיסית על איך מעגל נע. למדנו להטות את הגוף לכיוון התנועה, אנו לא נכנסים לתוך המעגל ותמיד זוכרים לאיזה צד אנחנו נעים.

בשיר מסביב לעץ התות מלבד המעגל יש עוד פעולות המאתגרות אותנו, למשל צחצוח שיניים היא משימה שדורשת את הידיים שלנו. אנו עוצרים, מנתקים ידיים מצחצחים שיניים יורקים את המים מחייכים חיוך ענק שיגיע עד לצמרת העץ חורים לאחוז ידיים וממשיכים במעגל… מדהימים כל כך נהנים מהשיר הזה והכי הרבה מסופו הרגע שבו אפשר לאכול המון תותים עד שכואבת הבטן.

 



**פעילות חדשה שהחלטנו להוסיף להלו יעקב**



 הפעילות מתחברת למקום הזה- הגן שלנו ,הבית שלנו, המקום בו אנו אוכלים, משחקים, לומדים וישנים

  הרי ידוע שאצלנו יש את הארוחות הטובות ביותר! (:החברים מאוד מעורבים בארוחת הבוקר אלה המגיעים מוקדם עוזרים בשלב הוצאת הירקות מהמקרר ופוגשים אותם שוב במגש ארוחת הבוקר את החלקים שאנו לא אוכלים כמו זרעי הגמבה או קליפת הגזר אנו נותנים לחיים הארנב ושושנה התרנגולת כך שכמעט כלום לא נזרק. את מה שקורה בארוחת הצהריים אנו מגלים רק בצלחת....



השבוע תום שלנו הציע לחן את עזרתו בהכנת הארוחה...כמובן שחן הסכימה כי הרבה יותר קל לעבוד יחד… הם קילפו ירקות שורש, חתכו ושטפו… סיננו אורז וייבשו אותו… וכשחזר לקבוצה, תום הסביר לנו איזה ירקות יש בתבשיל ואיזה קטניות נבחרו להוסיף את קסמם.

תבלינים?… האם טעמת תום?…. תום סיפר שערבב בזהירות תבשיל חם ביחד עם חן ואפילו טעם כשהיה את התיבול … תודה לחן המהממת שנותנת לנו להיות חלק בהכנת המזון שלנו. 





**ולסיום**

 

[שיר הציפורים](https://youtu.be/lj95iZcHZ3w) שלא עצר אותו הזמן

בחרנו בנות ובני זוג לריקוד משותף … כאלה 



ושיר השבוע היה להיט!

הילדימות ממש ממש אהבו לרקוד (:



[The Trashmen - Surfin Bird](https://youtu.be/9Gc4QTqslN4)









**הודעות ותזכורות:**



\# יום א׳ בנוהל סדינים רעננים ובקבוקי מים מלאים.

\# הכינה נחמה- שימו לב לראשי הילדים אם תתפסו בזמן לא תצטרכו להרתיח את הבית (:

\# נישנושי בוקר - אני מבינה שקל יותר להוציא ככה את הילדים לגן, אבל אנו צריכות להתמודד עם ההשלכות של זה אחר כך. הילדימות עדיין מגיעים עם שקיות מלאות כל טוב וכריכים גדולים- אין בכך צורך ומאחר וכמו שאתם יודעים, לא חסר מזון בגן. 

אפשר לעשות הסכם ולסיים לפני הכניסה לגן או לקחת ביס אחרון כשנכנסים ולשים בתיק…





**תודה, ושבוע קסום**

**אורטל ודור**
