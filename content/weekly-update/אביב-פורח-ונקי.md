---
title: אביב פורח ונקי
date: 2023-03-23T18:44:42.214Z
---
**שבת שלום לכל משפחות הגן!**

מזכירות לכן את אירועי הגן הקרובים - אם לא רשמתם, זה הזמן:

1. **הרצאה של אחינועם על חוסן נפשי:** תתקיים ביום שני ה-27.3.23 בשעה שמונה בזום. ההרצאה מתמקדת בניהול רגשי של ילדימות. נשלח אליכם במייל טופס הרשמה להרצאה.

2. **פסח:** חופשת פסח השנה תהיה בתאריכים 4-12.4.23. את החג נציין בגן כיום רגיל עם ארוחה חגיגית ב-3.4.23.

3. **יריד אביב: ב-21.4.23** יתקיים יריד האביב שלנו, לאחר כמה שנות קורונה בהן נאלצנו לוותר עליו. זוהי הזדמנות עבורנו להתכנס כקהילה, לבלות יחדיו בכיף תוך שאנחנו מגייסים כסף למען מטרה חשובה. כל הפרטים נשלחו אליכם במייל השבוע – ראינו שכמה מכם כבר נרשמתם, ונשמח לראות עוד מתנדבים לאיוש הדוכנים!

בנפרד, רצינו להזכיר לכם את שעות ההגעה והאיסוף אל ומהגן:

**שעת ההגעה בבוקר לשכבת הצעירים היא 7:30 עד** 8:30. אם אתם מאחרים, אנא הודיעו לקפטנית שלכם, וכן כיתבו לה כשאתם מגיעים. בנוסף, אם הגעתם אחרי שעה זו, לפעמים יידרשו לנו דקותיים לגשת אליכם כי כל המחנכות כבר עסוקות בסדר היום עם הילדימות. ברגע שמישהי תתפנה אנחנו מבטיחות לגשת אליכם.

**שעת ההגעה בבוקר לשכבת הבוגרים: 7:30 עד 9:00**. החל מהשעה 9:00 השער יהיה נעול, וההגעה אחרי השעה הזו היא בתאום עם הקפטנית שלכן. אנחנו מבינות שלפעמים יש תקלות והבוקר מתעכב, פשוט כיתבו לקפטנית שאתם מאחרים, וכיתבו שנית כשאתם מגיעים. קחו בחשבון שלפעמים ייקח לנו מעט זמן לגשת אליכם - הגן כבר בשיא הפעילות ולעתים נדרשות כמה דקות עד שמחנכת מתפנה. בבקשה אל תצלצלו בשער שוב ושוב.

**שעת האיסוף מהגן:** 15:30-16:30, ו-11:15-11:45 ביום שישי. עד שעות אלה השער יהיה נעול. ניתן לצלצל בשער החל מהשעה 15:00. אם הגעתם לפני שעה זו אנא תאמו זאת עם הקפטנית - כך גם נימנע מלהעיר ילדימות ישנים ובמקביל הילדימות יחכו לכם מוכנים :)

**שבת מנוחה!**

**אחינועם, עומרי וכל צוות גן ילדי הטבע הדמוקרטי**

## **שכבת הצעירים**

השבוע המשכנו לחקור את האביב. בתחילת השבוע עוד היה מעונן ורטוב, ולנו כבר נמאס להיות בפנים, אז יצאנו קצת לקפצץ בשלולית. זה היה ממש כיף אבל קצר כי היינו רטובים והיה לנו קר! שמנו לב שכשהבגדים שלנו רטובים זה לא כל כך נעים, קשה לפשוט את הבגדים כי הם נדבקים לגוף.

איך ננסה לשמור על הבגדים יבשים? מגפיים! אמרו הילדימות. מעיל! אמרו עוד כמה. ומה עוד? נפשיל שרוולים לפני שנשחק במים או נשטוף ידיים. ננסה לשפוך את המים לתוך כלי ולא על עצמנו. ניזהר שלא להשפריץ על חברימות שלא נעים להם. ואם לא נעים לנו רטוב במכנסיים, ננסה לא לשבת בתוך השלולית…

נכנסנו פנימה, התחממנו והחלפנו בגדים כדי שיהיה לנו נעים.

בהמשך השבוע, השמש כבר חזרה ואנחנו שמחנו שאפשר שוב לשחק הרבה בחצר. ראינו איך הצמחים שלנו בחצר מאושרים מהגשם שהשקה אותם, ומהשמש שקצת חיממה והאירה. חלק מהחברימות סיפרו שטיילו בסוף השבוע וראו פרחים. אביב סיפר שנסע ונסע ונסע, וגפן סיפר שנסע על טרקטור.

שאלנו אם הילדימות כבר ראו פרחים מקשטים את כל הארץ. באחד הבקרים, מיכל הביאה לכולם זר פרחים. בבוקר הוא היה קצת מסכן ונראה היה כמו גבעולים ירוקים עם ראש כפוף. אבל כשהשמש יצאה, הפרחים הרימו ראש, וראינו שהם צהובים ויפים. מישהו מכיר את הפרחים האלה? חמצוצים!

חתכנו קצת מהגבעולים וטעמנו. חמוץ! אמרו הילדימות. נשנשנו לנו בכיף בחצר, ונהנינו מקרני השמש החמימות.

נהנינו מספרים אביביים השבוע: קראנו את איילת מטיילת, וצחקנו מגן החיות השלם שאיילת אספה אליה בטיולים שלה. תוך כדי, אנחנו מתעמקים בחלקי הגוף השונים, מנסים להגיע לגב, ובודקים למי עוד יש כיסים.

ספר נוסף שאנחנו מאוד אוהבים הוא שמוליקיפוד! ספר נהדר על חברות וכמובן על קיפוד מאוד מיוחד. ניסינו ליצור קיפודים משלנו! לקחנו גליל נייר טואלט מחורר, והשחלנו בחורים קיסמים עד שנוצר לנו גליל קיפודי במיוחד. זה היה ממש כיף!

נמשיך בשבוע הבא בהכנות לאביב ולפסח! נשמח לקבל תמונות אביביות מכם למפגשי יום ראשון.

בינתיים מחכות לכם ביום ראשון - לא לשכוח סדינים נקיים ובקבוקים מלאים!

**צוות שכבת הצעירים: עדי, יגאל, אליסה, חוה, שגיא, מיכל, הדר, רוני, קיילה ונופר**

## **שכבת הבוגרים**

אז, איך יודעים שבא אביב?… מסתכלים סביב סביב… בגן המשכנו לעקוב אחר סימני האביב, וגילינו עוד סמל של אביב - ניקיון אביב!

**ניקיון של אביב**

למה דווקא באביב? כשהשמש יוצאת החוצה היא מאפשרת לנו להוציא חפצים החוצה מבלי לחשוש שירטבו מהגשם, זו הזדמנות מצויינת לסדר ולגלות אוצרות שלא שמנו לב אליהם.

השבוע בעבודה משותפת מיינו את הפאזלים שלנו. הרכבנו, וידאנו שלא חסרים חלקים ותיקנו את הקופסאות עם נייר דבק דביק במיוחד. 

הרכבנו ארון חדש לחלל השירותים שלנו ומדפי נעליים… מיינו ברגים יחד וראינו איך כל החלקים מתחברים יחדיו לרהיט שמאוד שימושי לנו. בנוסף הרחבנו את השיח על החשיבות בלהיות מודעים ומודעות לסביבה שלנו. אם יש נייר על הריצפה ארים ואזרוק לפח, נשים לב לסלסלת המים שלנו נרים בקבוקים שנפלו, נשים לב בסיום ארוחת הבוקר אם יש ירקות שנפלו לנו על הרצפה ונרים(: 

ומה עוד עשינו? כשנפגשנו בבוקר איתי הביא איתו אמבטיה ורודה (תודה איתי!)  בחצר חשבנו יחד מה אפשר לעשות איתה? מקלחת לחיות!  מלאנו את האמבטיה במים ושאלנו מה צריך בשביל מקלחת? סבון! ישר מהמטבח הגיע סבון צהוב וחלק. סיבנו היטב את החיות שלנו וכל הידיים התמלאו בקצף ריחני בריח פרחים אביביים.

**מסע למצרים** 

המסע השבוע היה מסע ארוך במיוחד מכיוון שהפעם לא רק התארגנו לטיול ברחוב אביבי אלא יצאנו למצרים! את המסע חילקנו ל2 חלקים. אחד - התארגנות והגעה; שני - השהות במצרים המרהיבה. 

מה גילינו כשארזנו למצרים? שאפשר להגיע אליה בכל דרך אפשרית, והילדימות הציעו- אוטובוס, אופניים מטוס, טרקטור, מסוק, עם עגלה….

מה נארוז? בגדים ארוכים או קצרים? מצרים היא ארץ מדבר כך שהימים חמים מאוד והלילות קרים מאוד. אז מה נארוז? גם ארוך וגם קצר(:

יצאנו לדרך! הילדימות בחרו להגיע בעזרת מטוס אז לקחנו את התיקים שלנו אחזנו היטב בכרטיסי הטיסה ויצאנו לשדה התעופה… גילינו מטוס גדול שמצוייר עליו דגל בצבעי שחור לבן ואדום - דגל מצרים. הטייסים עטר ואמרי הסבירו את הכללים: ביקשו לסגור חגורות וספרנו להמראה. הילדימות נתנו ידיים והרגישו את המטוס עולה מעלה מעלה. הוספנו סאונד המראה כדי להעצים את התחושה…  מה רואים מהחלון? נוווו מתי מגיעים? הגענו! המטוס נחת, המתנו להוראת הטייס ויצאנו לאט לאט מהמטוס. מה גילינו בנתיים - שהאוויר חם מאוד והשמש מסנוורת… התבוננו החוצה וראינו מדבר, גמלים ואנשים שלבושים בביגוד שונה ומעניין……… בזמן שהקשבנו למוסיקה מצרית <https://youtu.be/vslsS-Uu5x4> תהינו מה עוד קורה שם בחוץ את זה נגלה בשבוע הבא(: 

**צורות וחותמות** 

הילדימות קיבלו פעילות בחומר מיוחדת במינה לשולחן הגיעו קוביות עץ בצורות שונות משולשות, מרובעות ומלבניות. מגשים עם צבעי גואש אדמה אנחנו עוד ימות היום? אנחנו בונים או צובעים?!?! את הקוביות טבלנו בצבע והחתמתו על הדף מה יצא?

גילינו שאם אנו מורחים את הקוביה אנו לא מזהים את הצורה וכשאנחנו מניחים מרימים ומגלים צורה. בנוסף שמנו לב לאופן האחיזה, ארגון הסביבה שלי, היכן ממוקם הצבע? מה אעשה עם קוביות מלוכלכות?

 

**Gaby’s Corner**

Just like the journey to Egypt we are learning about, in English time we returned to the story of our journey to the deep dark forest.

“We’re Going on a Bear Hunt!“ I announced.

This time it’s a story and I need everybody’s help to get there safely.

We made an obstacle course.

We reached our first obstacle : 

The tall wavy GRASS.

We can’t go OVER it

(The friend climbed over the box)

We can’t go UNDER it

(the friend crawled under the table)

We need to go THROUGH IT

( the friend crawled through the hoop) 

Over and over again each friend went:

WE CANT GO OVER IT

WE CANT GO UNDER IT

WE HAVE TO GO THROUGH IT! 

<https://open.spotify.com/episode/5Vq7Cc782oJacaqJuq6bOA?si=Dg0W5DCZTVaG7M1HPcZ_1A>



לא לשכוח בקבוקים מלאים וסדינים נקיים! 

**צוות שכבת הבוגרים - אורטל, גבי, רוני, לימור, מייקי ונופר**